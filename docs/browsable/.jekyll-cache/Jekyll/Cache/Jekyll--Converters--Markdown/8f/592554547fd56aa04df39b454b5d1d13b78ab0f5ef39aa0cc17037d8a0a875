I"9<p>title. IASON: PELIADES.</p>

<ol>
  <li>
    <p>Iason cum Peliae patrui sui iussu tot pericula adisset, cogitare coepit quomodo eum sine suspicione interficeret. hoc Medea se facturam pollicetur.</p>
  </li>
  <li>
    <p>itaque cum iam longe a Colchis essent, nauem iussit in occulto collocari et ipsa ad Peliae filias pro sacerdote Dianae uenit; eis pollicetur se patrem earum Pelian ex sene iuuenem facturam, id-que Alcestis maior filia negauit fieri posse.</p>
  </li>
  <li>
    <p>Medea quo facilius eam perduceret ad suam uoluntatem, caliginem eis obiecit et ex uenenis multa miracula fecit quae ueri similia esse uiderentur, arietem-que uetulum in aënum coniecit, unde agnus pulcherrimus prosiluisse uisus est.</p>
  </li>
  <li>
    <p>eodem-que modo unde Peliades, id est Alcestis Pelopia Medusa Pisidice Hippothoe, Medeae impulsu patrem suum occisum in aëno coxerunt. cum se deceptas esse uiderent, a patria profugerunt.</p>
  </li>
  <li>
    <p>at Iason, signo a Medea accepto, regia est potitus, Acasto-que Peliae filio fratri Peliadum, quod se+cum Colchos ierat, regnum paternum tradidit; ipse cum Medea Corinthum profectus est.</p>
  </li>
</ol>

<hr />

<table>
  <tbody>
    <tr>
      <td>previous: <a href="../23pr/">23pr</a></td>
      <td>next: <a href="../25pr/">25pr</a></td>
    </tr>
  </tbody>
</table>
:ET