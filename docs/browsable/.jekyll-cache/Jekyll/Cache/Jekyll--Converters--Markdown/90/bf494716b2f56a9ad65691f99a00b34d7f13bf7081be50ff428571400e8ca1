I"Ð<p>title. PASIPHAE.</p>

<ol>
  <li>
    <p>Pasiphae Solis filia uxor Minois sacra deae Veneris per aliquot annos non fecerat. ob id Venus amorem infandum illi obiecit, ut taurum quem ipsa amabat alia amaret.</p>
  </li>
  <li>
    <p>in hoc Daedalus exsul cum uenisset, petiit ab ea auxilium. is ei uaccam ligneam fecit et uerae uaccae corium induxit, in qua illa cum tauro concubuit; ex quo compressu Minotaurum peperit capite bubulo parte inferiore humana.</p>
  </li>
  <li>
    <p>tunc Daedalus Minotauro labyrinthum inextricabili exitu fecit, in quo est conclusus.</p>
  </li>
  <li>
    <p>Minos re cognita Daedalum in custodiam coniecit, at Pasiphae eum uinculis liberauit; itaque Daedalus pennas sibi et Icaro filio suo fecit et accommodauit, et inde auolarunt. Icarus altius uolans, a sole cera calefacta, decidit in mare quod ex eo Icarium pelagus est appellatum. Daedalus peruolauit ad regem Cocalum in insulam Siciliam.</p>
  </li>
  <li>
    <p>alii dicunt; Theseus cum Minotaurum occidit, Daedalum Athenas in patriam suam reduxit.</p>
  </li>
</ol>

<hr />

<table>
  <tbody>
    <tr>
      <td>previous: <a href="../39pr/">39pr</a></td>
      <td>next: <a href="../41pr/">41pr</a></td>
    </tr>
  </tbody>
</table>
:ET