I"Ð<p>title. TRIPTOLEMUS.</p>

<ol>
  <li>
    <p>Cum Ceres Proserpinam filiam suam quaereret, deuenit ad Eleusinum regem, cuius uxor Cothonea puerum Triptolemum pepererat, se-que nutricem lactantem simulauit. hanc regina libens nutricem filio suo recepit.</p>
  </li>
  <li>
    <p>Ceres cum uellet alumnum suum immortalem reddere, interdiu lacte diuino alebat, noctu clam in igne obruebat.</p>
  </li>
  <li>
    <p>itaque praeterquam solebant mortales crescebant; et sic fieri cum mirarentur parentes, eam obseruauerunt. cum Ceres eum uellet in ignem mittere, pater expauit.</p>
  </li>
  <li>
    <p>illa irata Eleusinum exanimauit, at Triptolemo alumno suo aeternum beneficium tribuit. nam fruges propagatum currum draconibus iunctum tradidit, quibus uehens orbem terrarum frugibus obseuit.</p>
  </li>
  <li>
    <p>postquam domum rediit, Celeus eum pro benefacto interfici iussit. sed re cognita, iussu Cereris Triptolemo regnum dedit, quod ex patris nomine Eleusinum nominauit, Cereri-que sacrum instituit quae Thesmophoria Graece dicuntur.</p>
  </li>
</ol>

<hr />

<table>
  <tbody>
    <tr>
      <td>previous: <a href="../146a/">146a</a></td>
      <td>next: <a href="../148a/">148a</a></td>
    </tr>
  </tbody>
</table>
:ET