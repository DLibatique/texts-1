I"[<p>greeting. C. PLINIUS SATURNINO SUO S.</p>

<ol>
  <li>
    <p>Et proxime Prisco nostro et rursus, quia ita iussisti, gratias egi. Libentissime quidem: est enim mihi periucundum, quod viri optimi mihi-que amicissimi adeo cohaesistis, ut invicem vos obligari putetis.</p>
  </li>
  <li>
    <p>Nam ille quoque praecipuam se voluptatem ex amicitia tua capere profitetur, certat-que tecum honestissimo certamine mutuae caritatis, quam ipsum tempus augebit. Te negotiis distineri ob hoc moleste fero, quod deservire studiis non potes. Si tamen alteram litem per iudicem alteram — ut ais — ipse finieris, incipies primum istic otio frui, deinde satiatus ad nos reverti. Vale.</p>
  </li>
</ol>

<hr />

<table>
  <tbody>
    <tr>
      <td>previous: <a href="../7.6/">7.6</a></td>
      <td>next: <a href="../7.8/">7.8</a></td>
    </tr>
  </tbody>
</table>
:ET