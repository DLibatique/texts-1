I"†<p>greeting. C. PLINIUS MAECILIO NEPOTI SUO S.</p>

<ol>
  <li>
    <p>Petis ut libellos meos, quos studiosissime comparasti, recognoscendos emendandos-que curem. Faciam. Quid enim suscipere libentius debeo, te praesertim exigente?</p>
  </li>
  <li>
    <p>Nam cum vir gravissimus doctissimus disertissimus, super haec occupatissimus, maximae provinciae praefuturus, tanti putes scripta nostra circumferre tecum, quanto opere mihi providendum est, ne te haec pars sarcinarum tamquam supervacua offendat!</p>
  </li>
  <li>
    <p>Adnitar ergo, primum ut comites istos quam commodissimos habeas, deinde ut reversus invenias, quos istis addere velis. Neque enim mediocriter me ad nova opera tu lector hortaris. Vale.</p>
  </li>
</ol>

<hr />

<table>
  <tbody>
    <tr>
      <td>previous: <a href="../4.25/">4.25</a></td>
      <td>next: <a href="../4.27/">4.27</a></td>
    </tr>
  </tbody>
</table>
:ET