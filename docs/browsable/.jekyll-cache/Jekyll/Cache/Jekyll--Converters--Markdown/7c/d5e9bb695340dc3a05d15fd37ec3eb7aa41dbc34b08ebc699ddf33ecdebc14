I"ê<p>greeting. C. PLINIUS BAEBIO HISPANO SUO S.</p>

<ol>
  <li>
    <p>Tranquillus contubernalis meus vult emere agellum, quem venditare amicus tuus dicitur.</p>
  </li>
  <li>
    <p>Rogo cures, quanti aequum est emat; ita enim delectabit emisse. Nam mala emptio semper ingrata, eo maxime quod exprobrare stultitiam domino videtur.</p>
  </li>
  <li>
    <p>In hoc autem agello, si modo arriserit pretium, Tranquilli mei stomachum multa sollicitant, vicinitas urbis, opportunitas viae, mediocritas villae, modus ruris, qui avocet magis quam distringat.</p>
  </li>
  <li>
    <p>Scholasticis porro dominis, ut hic est, sufficit abunde tantum soli, ut relevare caput, reficere oculos, reptare per limitem unam-que semitam terere omnes-que viteculas suas nosse et numerare arbusculas possint. Haec tibi exposui, quo magis scires, quantum esset ille mihi ego tibi debiturus, si praediolum istud, quod commendatur his dotibus, tam salubriter emerit ut paenitentiae locum non relinquat. Vale.</p>
  </li>
</ol>

<hr />

<table>
  <tbody>
    <tr>
      <td>previous: <a href="../1.23/">1.23</a></td>
      <td>next: <a href="../2/">2</a></td>
    </tr>
  </tbody>
</table>
:ET