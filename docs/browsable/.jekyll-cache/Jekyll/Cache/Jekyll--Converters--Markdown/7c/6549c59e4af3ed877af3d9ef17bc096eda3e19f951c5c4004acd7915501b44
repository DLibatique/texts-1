I"k<p>title. TIRESIAS.</p>

<ol>
  <li>
    <p>In monte Cyllenio Tiresias Eueris filius pastor dracones uenerantes dicitur baculo percussisse, alias calcasse; ob id in mulieris figuram est conuersus; postea monitus a sortibus in eodem loco dracones cum calcasset redit in pristinam speciem.</p>
  </li>
  <li>
    <p>eodem tempore inter Iouem et Iunonem fuit iocosa altercatio quis magis de re uenerea uoluptatem caperet, masculus an femina, de qua re Tiresiam iudicem sumpserunt qui utrunque erat expertus.</p>
  </li>
  <li>
    <p>is cum secundum Iouem iudicasset, Iuno irata manu auersa eum excaecauit; at Iouis ob id fecit ut septem aetates uiueret uates-que praeter ceteros mortales esset.</p>
  </li>
</ol>

<hr />

<table>
  <tbody>
    <tr>
      <td>previous: <a href="../74a/">74a</a></td>
      <td>next: <a href="../76a/">76a</a></td>
    </tr>
  </tbody>
</table>
:ET