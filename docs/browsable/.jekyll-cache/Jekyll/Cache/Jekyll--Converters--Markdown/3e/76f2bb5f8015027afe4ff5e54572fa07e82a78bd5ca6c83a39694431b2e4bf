I"<p>title. NAUPLIUS.</p>

<ol>
  <li>
    <p>Ilio capto et diuisa praeda Danai cum domum redirent, ira deorum quod fana spoliauerant et quod Cassandram Aiax Locrus a signo Palladio abripuerat, tempestate et flatibus aduersis ad saxa Capharea naufragium fecerunt.</p>
  </li>
  <li>
    <p>in qua tempestate Aiax Locrus fulmine est a Minerua ictus, quem fluctus ad saxa illiserunt, unde Aiacis petrae sunt dictae; ceteri noctu cum fidem deorum implorarent, Nauplius audiuit sensit-que tempus uenisse ad perse-quendas filii sui Palamedis iniurias.</p>
  </li>
  <li>
    <p>itaque tamquam auxilium eis afferret, facem ardentem eo loco extulit quo saxa acuta et locus periculosissimus erat; illi credentes humanitatis causa id factum nauis eo duxerunt, quo facto plurimae earum confractae sunt milites-que plurimi cum ducibus tempestate occisi sunt membra-que eorum cum uisceribus ad saxa illisa sunt; si qui autem potuerunt ad terram natare, a Nauplio interficiebantur.</p>
  </li>
  <li>
    <p>at Ulixem uentus detulit ad Marathonem, Menelaum in Aegyptum, Agamemnon cum Cassandra in patriam peruenit.</p>
  </li>
</ol>

<hr />

<table>
  <tbody>
    <tr>
      <td>previous: <a href="../115a/">115a</a></td>
      <td>next: <a href="../117a/">117a</a></td>
    </tr>
  </tbody>
</table>
:ET