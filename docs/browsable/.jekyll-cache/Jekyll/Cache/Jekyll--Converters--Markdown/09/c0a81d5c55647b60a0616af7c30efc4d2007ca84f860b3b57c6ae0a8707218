I"À<p>greeting. C. PLINIUS FABATO PROSOCERO SUO S.</p>

<ol>
  <li>
    <p>Tu vero non debes suspensa manu commendare mihi quos tuendos putas. Nam et te decet multis prodesse et me suscipere quidquid ad curam tuam pertinet.</p>
  </li>
  <li>
    <p>Itaque Bittio Prisco quantum plurimum potuero praestabo, praesertim in harena mea, hoc est apud centumviros.</p>
  </li>
  <li>
    <p>Epistularum, quas mihi ut ais â€˜aperto pectoreâ€™ scripsisti, oblivisci me iubes; at ego nullarum libentius memini. Ex illis enim vel praecipue sentio, quanto opere me diligas, cum sic exegeris mecum, ut solebas cum tuo filio.</p>
  </li>
  <li>
    <p>Nec dissimulo hoc mihi iucundiores eas fuisse, quod habebam bonam causam, cum summo studio curassem quod tu curari volebas.</p>
  </li>
  <li>
    <p>Proinde etiam atque etiam rogo, ut mihi semper eadem simplicitate, quotiens cessare videbor â€” â€˜videborâ€™ dico, numquam enim cessabo -, convicium facias, quod et ego intellegam a summo amore proficisci, et tu non meruisse me gaudeas. Vale.</p>
  </li>
</ol>

<hr />

<table>
  <tbody>
    <tr>
      <td>previous: <a href="../6.11/">6.11</a></td>
      <td>next: <a href="../6.13/">6.13</a></td>
    </tr>
  </tbody>
</table>
:ET