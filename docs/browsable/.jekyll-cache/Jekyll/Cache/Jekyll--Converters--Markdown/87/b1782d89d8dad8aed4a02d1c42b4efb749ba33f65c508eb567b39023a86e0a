I"v<p>greeting. C. PLINIUS HISPULLAE SUAE S.</p>

<ol>
  <li>
    <p>Cum affectum tuum erga fratris filiam cogito etiam materna indulgentia molliorem, intellego prius tibi quod est posterius nuntiandum, ut praesumpta laetitia sollicitudini locum non relinquat. Quamquam vereor ne post gratulationem quoque in metum redeas, atque ita gaudeas periculo liberatam, ut simul quod periclitata sit perhorrescas.</p>
  </li>
  <li>
    <p>Iam hilaris, iam sibi iam mihi reddita incipit refici, transmissum-que discrimen convalescendo metiri. Fuit alioqui in summo discrimine, — impune dixisse liceat — fuit nulla sua culpa, aetatis aliqua. Inde abortus et ignorati uteri triste experimentum.</p>
  </li>
  <li>
    <p>Proinde etsi non contigit tibi desiderium fratris amissi aut nepote eius aut nepte solari, memento tamen dilatum magis istud quam negatum, cum salva sit ex qua sperari potest. Simul excusa patri tuo casum, cui paratior apud feminas venia. Vale.</p>
  </li>
</ol>

<hr />

<table>
  <tbody>
    <tr>
      <td>previous: <a href="../8.10/">8.10</a></td>
      <td>next: <a href="../8.12/">8.12</a></td>
    </tr>
  </tbody>
</table>
:ET