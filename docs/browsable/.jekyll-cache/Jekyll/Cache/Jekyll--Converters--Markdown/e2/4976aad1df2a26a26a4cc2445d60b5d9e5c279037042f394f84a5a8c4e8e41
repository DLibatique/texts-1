I"Ú<p>title. ARCHELAUS.</p>

<ol>
  <li>
    <p>Archelaus Temeni filius exsul a fratribus eiectus in Macedoniam ad regem Cisseum uenit, qui cum a finitimis oppugnaretur Archelao regnum et filiam in coniugium dare pollicetur si se ab hoste tutatus esset Archelaus, quia ab Hercule esset oriundus, nam Temenus Herculis filius fuit.</p>
  </li>
  <li>
    <p>qui hostes uno proelio fugauit et ab rege pollicita petit. ille ab amicis dissuasus fidem fraudauit eum-que per dolum interficere uoluit.</p>
  </li>
  <li>
    <p>itaque foueam iussit fieri et multos carbones eo ingeri et incendi et super uirgulta tenuia poni, quo cum Archelaus uenisset ut decideret.</p>
  </li>
  <li>
    <p>hoc regis seruus Archelao patefecit; qui re cognita dicit se cum rege colloqui uelle secreto; arbitris semotis Archelaus regem arreptum in foueam coniecit atque ita eum perdidit.</p>
  </li>
  <li>
    <p>inde profugit ex responso Apollinis in Macedoniam capra duce, oppidum-que ex nomine caprae Aegeas constituit. ab hoc Alexander Magnus oriundus esse dicitur.</p>
  </li>
</ol>

<hr />

<table>
  <tbody>
    <tr>
      <td>previous: <a href="../207_218/">207_218</a></td>
      <td>next: <a href="../220_218/">220_218</a></td>
    </tr>
  </tbody>
</table>
:ET