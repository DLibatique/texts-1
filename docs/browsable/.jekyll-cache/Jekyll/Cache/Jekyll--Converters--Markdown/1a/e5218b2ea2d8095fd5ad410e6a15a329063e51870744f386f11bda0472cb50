I"#<p>title. CURA.</p>

<ol>
  <li>
    <p>Cura cum quendam fluuium transiret, uidit cretosum lutum, sustulit cogitabunda et coepit fingere hominem. dum deliberat se+cum quidnam fecisset, interuenit Iouis; rogat eum Cura ut ei daret spiritum, quod facile ab Ioue impetrauit.</p>
  </li>
  <li>
    <p>cui cum uellet Cura nomen suum imponere, Iouis prohibuit suum-que nomen ei dandum esse dixit. dum de nomine Cura et Iouis disceptarent, surrexit et Tellus suum-que nomen ei imponi debere dicebat, quandoquidem corpus suum praebuisset.</p>
  </li>
  <li>
    <p>sumpserunt Saturnum iudicem; quibus Saturnus secus uidetur iudicasse: Tu Iouis quoniam spiritum dedisti . . . . . . . . . . corpus recipito. Cura quoniam prima eum finxit, quamdiu uixerit Cura eum possideat; sed quoniam de nomine eius controuersia est, homo uocetur quoniam ex humo uidetur esse factus.</p>
  </li>
</ol>

<hr />

<table>
  <tbody>
    <tr>
      <td>previous: <a href="../219_218/">219_218</a></td>
      <td>next: <a href="../221_218/">221_218</a></td>
    </tr>
  </tbody>
</table>
:ET