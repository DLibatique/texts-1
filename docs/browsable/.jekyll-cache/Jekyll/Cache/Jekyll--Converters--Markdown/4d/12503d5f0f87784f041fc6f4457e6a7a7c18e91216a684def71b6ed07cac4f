I"è<p>title. IPHIGENIA TAURICA.</p>

<ol>
  <li>
    <p>Orestem furiae cum exagitarent, Delphos sciscitatum est profectus quis tandem modus esset aerumnarum. responsum est ut in terram Taurinam ad regem Thoantem patrem Hypsipyles iret inde-que de templo Dianae signum Argos afferret; tunc finem fore malorum.</p>
  </li>
  <li>
    <p>sorte audita cum Pylade Strophii filio sodale suo nauem conscendit celeriter-que ad Tauricos fines deuenerunt, quorum fuit institutum ut qui intra fines eorum hospes uenisset templo Dianae immolaretur.</p>
  </li>
  <li>
    <p>ubi Orestes et Pylades cum in spelunca se tutarentur et occasionem captarent, a pastoribus deprehensi ad regem Thoantem sunt deducti. quos Thoas suo more uinctos in templum Dianae ut immolarentur duci iussit, ubi Iphigenia Orestis soror fuit sacerdos; eos-que ex signis atque argumentis qui essent, quid uenissent postquam resciit, abiectis ministeriis ipsa coepit signum Dianae auellere.</p>
  </li>
  <li>
    <p>quo rex cum interuenisset et rogitaret cur id faceret, illa ementita est dicit-que eos sceleratos signum contaminasse; quod impii et scelerati homines in templum essent adducti, signum expiandum ad mare ferri oportere, et iubere eum interdicere ciuibus ne quis eorum extra urbem exiret.</p>
  </li>
  <li>
    <p>rex sacerdoti dicto audiens fuit; occasionem Iphigenia nacta, signo sublato cum fratre Oreste et Pylade in nauem ascendit uento-que secundo ad insulam Zminthen ad Chrysen sacerdotem Apollinis delati sunt.</p>
  </li>
</ol>

<hr />

<table>
  <tbody>
    <tr>
      <td>previous: <a href="../119a/">119a</a></td>
      <td>next: <a href="../121a/">121a</a></td>
    </tr>
  </tbody>
</table>
:ET