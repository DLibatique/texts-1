I"%<p>greeting. C. PLINIUS TRAIANO IMPERATORI</p>

<ol>
  <li>
    <p>Ut primum me, domine, indulgentia vestra promovit ad praefecturam aerarii Saturni, omnibus advocationibus, quibus alioqui numquam eram promiscue functus, renuntiavi, ut toto animo delegato mihi officio vacarem.</p>
  </li>
  <li>
    <p>Qua ex causa, cum patronum me provinciales optassent contra Marium Priscum, et petii veniam huius muneris et impetravi. Sed cum postea consul designatus censuisset agendum nobiscum, quorum erat excusatio recepta, ut essemus in senatus potestate pateremur-que nomina nostra in urnam conici, convenientissimum esse tranquillitati saeculi tui putavi praesertim tam moderatae voluntati amplissimi ordinis non repugnare.</p>
  </li>
  <li>
    <p>Cui obsequio meo opto, ut existimes constare rationem, cum omnia facta dicta-que mea probare sanctissimis moribus tuis cupiam.</p>
  </li>
</ol>

<hr />

<table>
  <tbody>
    <tr>
      <td>previous: <a href="../10.2/">10.2</a></td>
      <td>next: <a href="../10.3B/">10.3B</a></td>
    </tr>
  </tbody>
</table>
:ET