I"ù<p>title. PHRIXUS.</p>

<ol>
  <li>
    <p>Phrixus et Helle insania a Libero obiecta cum in silua errarent, Nebula mater eo dicitur uenisse et arietem inauratum adduxisse, Neptuni et Theophanes filium, eum-que natos suos ascendere iussit et Colchos ad regem Aeolum Solis filium transire ibi-que arietem Marti immolare.</p>
  </li>
  <li>
    <p>ita dicitur esse factum; quo cum ascendissent et aries eos in pelagus detulisset, Helle de ariete decidit, ex quo Hellespontum pelagus est appellatum, Phrixum autem Colchos detulit; ibi matris praeceptis arietem immolauit pellem-que eius inauratam in templo Martis posuit, quam seruante dracone Iason Aesonis et Alcimedis filius dicitur petisse.</p>
  </li>
  <li>
    <p>Phrixum autem Aeeta libens recepit filiam-que Chalciopen dedit ei uxorem; quae postea liberos ex eo procreauit. sed ueritus est Aeeta ne se regno eicerent, quod ei responsum fuit ex prodigiis ab aduena Aeoli filio mortem caueret; itaque Phrixum interfecit.</p>
  </li>
  <li>
    <p>at filii eius, Argus Phrontis Melas Cylindrus, in ratem conscenderunt, ut ad auum Athamentem transirent: hos Iason cum pellem peteret, naufragos ex insula Dia sustulit et ad Chalciopen matrem reportauit, cuius beneficio ad sororem Medeam est commendatus.</p>
  </li>
</ol>

<hr />

<table>
  <tbody>
    <tr>
      <td>previous: <a href="../2pr/">2pr</a></td>
      <td>next: <a href="../4pr/">4pr</a></td>
    </tr>
  </tbody>
</table>
:ET