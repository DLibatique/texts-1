I"<p>greeting. C. PLINIUS POMPEIAE CELERINAE SOCRUI S.</p>

<ol>
  <li>
    <p>Quantum copiarum in Ocriculano, in Narniensi, in Carsulano, in Perusino tuo, in Narniensi vero etiam balineum! Ex epistulis meis, nam iam tuis opus non est: una illa brevis et verus sufficit.</p>
  </li>
  <li>
    <p>Non mehercule tam mea sunt quae mea sunt, quam quae tua; hoc tamen differunt, quod sollicitius et intentius tui me quam mei excipiunt. Idem fortasse eveniet tibi, si quando in nostra deverteris.</p>
  </li>
  <li>
    <p>Quod velim facias, primum ut perinde nostris rebus ac nos tuis perfruaris, deinde ut mei expergiscantur aliquando, qui me secure ac prope neglegenter exspectant.</p>
  </li>
  <li>
    <p>Nam mitium dominorum apud servos ipsa consuetudine metus exolescit; novitatibus excitantur, probari-que dominis per alios magis quam per ipsos laborant. Vale.</p>
  </li>
</ol>

<hr />

<table>
  <tbody>
    <tr>
      <td>previous: <a href="../1.3/">1.3</a></td>
      <td>next: <a href="../1.5/">1.5</a></td>
    </tr>
  </tbody>
</table>
:ET