I"Œ<p>greeting. C. PLINIUS MACRO SUO S.</p>

<ol>
  <li>
    <p>Quam multum interest quid a quoque fiat! Eadem enim facta claritate vel obscuritate facientium aut tolluntur altissime aut humillime deprimuntur.</p>
  </li>
  <li>
    <p>Navigabam per Larium nostrum, cum senior amicus ostendit mihi villam, atque etiam cubiculum quod in lacum prominet: â€˜Ex hocâ€™ inquit â€˜aliquando municeps nostra cum marito se praecipitavit.â€™</p>
  </li>
  <li>
    <p>Causam requisivi. Maritus ex diutino morbo circa velanda corporis ulceribus putrescebat; uxor ut inspiceret exegit; neque enim quemquam fidelius indicaturum, possetne sanari.</p>
  </li>
  <li>
    <p>Vidit desperavit hortata est ut moreretur, comes-que ipsa mortis, dux immo et exemplum et necessitas fuit; nam se cum marito ligavit abiecit-que in lacum.</p>
  </li>
  <li>
    <p>Quod factum ne mihi quidem, qui municeps, nisi proxime auditum est, non quia minus illo clarissimo Arriae facto, sed quia minor ipsa. Vale.</p>
  </li>
</ol>

<hr />

<table>
  <tbody>
    <tr>
      <td>previous: <a href="../6.23/">6.23</a></td>
      <td>next: <a href="../6.25/">6.25</a></td>
    </tr>
  </tbody>
</table>
:ET