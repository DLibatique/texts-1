I"ì<p>title. ANDROMEDA.</p>

<ol>
  <li>
    <p>Cassiope filiae suae Andromedae formam Nereidibus anteposuit. ob id Neptunus expostulauit ut Andromeda Cephei filia ceto obiceretur.</p>
  </li>
  <li>
    <p>quae cum esset obiecta, Perseus Mercurii talaribus uolans eo dicitur uenisse et eam liberasse a periculo; quam cum adducere uellet, Cepheus pater cum Agenore, cuius sponsa fuit, Perseum clam interficere uoluerunt.</p>
  </li>
  <li>
    <p>ille cognita re caput Gorgonis eis ostendit omnes-que ab humana specie sunt informati in saxum. Perseus cum Andromeda in patriam redit.</p>
  </li>
  <li>
    <p>Polydectes siue Proetus ut uidit Perseum tantam uirtutem habere, pertimuit eum-que per dolum interficere uoluit; qua re cognita Perseus caput Gorgonis ei ostendit et is ab humana specie est immutatus in lapidem.</p>
  </li>
</ol>

<hr />

<table>
  <tbody>
    <tr>
      <td>previous: <a href="../63pr/">63pr</a></td>
      <td>next: <a href="../65pr/">65pr</a></td>
    </tr>
  </tbody>
</table>
:ET