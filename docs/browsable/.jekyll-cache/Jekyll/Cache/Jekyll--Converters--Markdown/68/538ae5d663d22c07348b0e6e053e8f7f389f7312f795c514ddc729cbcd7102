I"ä<p>title. DANAUS.</p>

<ol>
  <li>
    <p>Danaus Beli filius ex pluribus coniugibus quinquaginta filias habuit, totidem-que filios frater Aegyptus, qui Danaum fratrem et filias eius interficere uoluit ut regnum paternum solus obtineret; filiis uxores a fratre poposcit.</p>
  </li>
  <li>
    <p>Danaus re cognita Minerua adiutrice ex Africa Argos profugit; tunc primum dicitur Minerua nauem fecisse biproram in qua Danaus profugeret. at Aegyptus ut resciit Danaum profugisse, mittit filios ad perse-quendum fratrem, et eis praecepit ut aut Danaum interficerent aut ad se non reuerterentur.</p>
  </li>
  <li>
    <p>qui postquam Argos uenerunt, oppugnare patruum coeperunt. Danaus ut uidit se eis obsistere non posse, pollicetur eis filias suas uxores ut pugna absisterent.</p>
  </li>
  <li>
    <p>impetratas sorores patrueles acceperunt uxores, quae patris iussu uiros suos interfecerunt. sola Hypermestra Lynceum seruauit.</p>
  </li>
  <li>
    <p>ob id ceterae dicuntur apud inferos in dolium pertusum aquam ingerere. Hypermestrae et Lynceo fanum factum est.</p>
  </li>
</ol>

<hr />

<table>
  <tbody>
    <tr>
      <td>previous: <a href="../167a/">167a</a></td>
      <td>next: <a href="../169a/">169a</a></td>
    </tr>
  </tbody>
</table>
:ET