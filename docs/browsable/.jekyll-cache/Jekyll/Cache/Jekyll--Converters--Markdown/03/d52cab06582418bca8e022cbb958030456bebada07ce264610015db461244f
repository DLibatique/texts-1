I"¥<p>title. HARPALYCUS.</p>

<ol>
  <li>
    <p>Harpalycus rex Amymneorum Thrax cum haberet filiam Harpalycen, amissa matre eius uaccarum equarum-que eam uberibus nutriuit et crescentem armis exercuit, habiturus successorem regni sui postmodum; nec spes paternas puella decepit, nam tantum bellatrix euasit ut etiam saluti fuerit parenti.</p>
  </li>
  <li>
    <p>nam reuertens a Troia Neoptolemus cum expugnaret Harpalycum graui-que eum uulnere affecisset, illa periturum patrem impetu facto conseruauit, fugauit-que hostem.</p>
  </li>
  <li>
    <p>sed postea Harpalycus per seditionem ciuium interfectus est. Harpalyce grauiter ferens patris mortem contulit se in siluas, ibi-que uastando iumentorum stabula, tandem concursu pastorum interiit.</p>
  </li>
</ol>

<hr />

<table>
  <tbody>
    <tr>
      <td>previous: <a href="../192a/">192a</a></td>
      <td>next: <a href="../194a/">194a</a></td>
    </tr>
  </tbody>
</table>
:ET