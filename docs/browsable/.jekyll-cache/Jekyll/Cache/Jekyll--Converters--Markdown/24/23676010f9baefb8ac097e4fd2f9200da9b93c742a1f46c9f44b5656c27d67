I"Æ<p>greeting. C. PLINIUS CORNUTO SUO S.</p>

<ol>
  <li>
    <p>Pareo, collega carissime, et infirmitati oculorum ut iubes consulo. Nam et huc tecto vehiculo undi-que inclusus quasi in cubiculo perveni et hic non stilo modo verum etiam lectionibus difficulter sed abstineo, solis-que auribus studeo.</p>
  </li>
  <li>
    <p>Cubicula obductis velis opaca nec tamen obscura facio. Cryptoporticus quoque adopertis inferioribus fenestris tantum umbrae quantum luminis habet. Sic paulatim lucem ferre condisco.</p>
  </li>
  <li>
    <p>Balineum assumo quia prodest, vinum quia non nocet, parcissime tamen. Ita assuevi, et nunc custos adest.</p>
  </li>
  <li>
    <p>Gallinam ut a te missam libenter accepi; quam satis acribus oculis, quamquam adhuc lippus, pinguissimam vidi. Vale.</p>
  </li>
</ol>

<hr />

<table>
  <tbody>
    <tr>
      <td>previous: <a href="../7.20/">7.20</a></td>
      <td>next: <a href="../7.22/">7.22</a></td>
    </tr>
  </tbody>
</table>
:ET