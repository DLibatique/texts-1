I"¤<p>greeting. C. PLINIUS TRANQUILLO SUO S.</p>

<ol>
  <li>
    <p>Explica aestum meum: audio me male legere, dumtaxat versus; rationes enim commode, sed tanto minus versus. Cogito ergo recitaturus familiaribus amicis experiri libertum meum. Hoc quoque familiare, quod elegi non bene sed melius â€” scio â€” lecturum, si tamen non fuerit perturbatus.</p>
  </li>
  <li>
    <p>Est enim tam novus lector quam ego poeta. Ipse nescio, quid illo legente interim faciam, sedeam defixus et mutus et similis otioso an, ut quidam, quae pronuntiabit, murmure oculis manu prosequar. Sed puto me non minus male saltare quam legere. Iterum dicam, explica aestum meum vere-que rescribe, num sit melius pessime legere quam ista vel non facere vel facere. Vale.</p>
  </li>
</ol>

<hr />

<table>
  <tbody>
    <tr>
      <td>previous: <a href="../9.33/">9.33</a></td>
      <td>next: <a href="../9.35/">9.35</a></td>
    </tr>
  </tbody>
</table>
:ET