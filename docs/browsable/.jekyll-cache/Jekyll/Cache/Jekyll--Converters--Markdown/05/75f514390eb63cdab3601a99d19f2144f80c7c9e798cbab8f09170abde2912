I"–<p>title. PHRIXI FILII.</p>

<ol>
  <li>
    <p>Argonautae cum per Cyaneas cautes, quae dicuntur petrae Symplegades, intrassent mare quod dicitur Euxinum et errarent, uoluntate Iunonis delati sunt ad insulam Diam.</p>
  </li>
  <li>
    <p>ibi inuenerunt naufragos nudos atque inopes Phrixi et Chalciopes filios Argum Phrontidem Melam Cylindrum; qui cum casus suos exposuissent Iasoni, se cum ad auum festinarent Athamanta ire naufragio facto ibi esse eiectos, quos Iason receptos auxilio iuuit; qui Iasonem Colchos perduxerunt per flumen Thermodoontem.</p>
  </li>
  <li>
    <p>et cum iam non longe essent a Colchis, iusserunt nauem in occulto collocari, et uenerunt ad matrem Chalciopen Medeae sororem, indicant-que Iasonis beneficia et cur uenissent. tunc Chalciope de Medea indicat, perducit-que eam cum filiis suis ad Iasonem.</p>
  </li>
  <li>
    <p>quae cum eum uidisset, agnouit quem in somniis adamauerat Iunonis impulsu, omnia-que ei pollicetur, et perducunt eum ad templum.</p>
  </li>
</ol>

<hr />

<table>
  <tbody>
    <tr>
      <td>previous: <a href="../20pr/">20pr</a></td>
      <td>next: <a href="../22pr/">22pr</a></td>
    </tr>
  </tbody>
</table>
:ET