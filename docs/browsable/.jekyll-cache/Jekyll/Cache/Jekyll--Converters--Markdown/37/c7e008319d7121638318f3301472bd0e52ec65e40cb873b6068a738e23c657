I".<p>title. REX MIDAS.</p>

<ol>
  <li>
    <p>Midas rex Mygdonius filius Matris deae a Timolo . . . . sumptus eo tempore quo Apollo cum Marsya uel Pane fistula certauit. quod cum Timolus uictoriam Apollini daret, Midas dixit Marsyae potius dandam.</p>
  </li>
  <li>
    <p>tunc Apollo indignatus Midae dixit, Quale cor in iudicando habuisti, tales et auriculas habebis. quibus auditis effecit ut asininas haberet aures.</p>
  </li>
  <li>
    <p>eo tempore Liber pater cum exercitum in Indiam duceret Silenus aberrauit, quem Midas exercitum hospitio liberaliter accepit atque ducem dedit qui eum in comitatum Liberi deduceret.</p>
  </li>
  <li>
    <p>at Midae Liber pater ob beneficium deoptandi dedit potestatem, ut quicquid uellet peteret a se. quod Midas petiit ut quicquid tetigisset aurum fieret. quod cum impetrasset et in regiam uenisset, quicquid tetigerat aurum fiebat.</p>
  </li>
  <li>
    <p>cum iam fame cruciaretur, petit a Libero ut sibi speciosum donum eriperet; quem Liber iussit in flumine Pactolo se abluere, cuius corpus aquam cum tetigisset facta est colore aureo; quod flumen nunc Chrysorrhoas appellatur in Lydia.</p>
  </li>
</ol>

<hr />

<table>
  <tbody>
    <tr>
      <td>previous: <a href="../190a/">190a</a></td>
      <td>next: <a href="../192a/">192a</a></td>
    </tr>
  </tbody>
</table>
:ET