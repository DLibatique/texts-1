I"d<p>title. NISUS.</p>

<ol>
  <li>
    <p>Nisus Martis filius, siue ut alii dicunt Deionis filius, rex Megarensium, in capite crinem purpureum habuisse dicitur; cui responsum fuit tam diu eum regnaturum quam diu eum crinem custodisset.</p>
  </li>
  <li>
    <p>quem Minos Iouis filius oppugnatum cum uenisset, a Scylla Nisi filia Veneris impulsu est amatus, quem ut uictorem faceret patri dormienti fatalem crinem praecidit. itaque Nisus uictus a Minoe est.</p>
  </li>
  <li>
    <p>cum autem Minos Cretam rediret, eum ex fida data rogauit ut se+cum aueheret; ille negauit Creten sanctissimam tantum scelus recepturam. illa se in mare praecipitauit, ne perse-queretur.</p>
  </li>
  <li>
    <p>Nisus autem dum filiam persequitur in auem haliaeton, id est aquilam marinam conuersus est, Scylla filia in piscem cirim quem uocant, hodie-que si quando ea auis eum piscem natantem conspexit, mittit se in aquam raptum-que unguibus dilaniat.</p>
  </li>
</ol>

<hr />

<table>
  <tbody>
    <tr>
      <td>previous: <a href="../197a/">197a</a></td>
      <td>next: <a href="../199a/">199a</a></td>
    </tr>
  </tbody>
</table>
:ET