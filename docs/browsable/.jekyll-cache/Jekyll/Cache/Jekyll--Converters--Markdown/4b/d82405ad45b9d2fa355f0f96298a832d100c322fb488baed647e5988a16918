I"å<p>greeting. C. PLINIUS HISPANO SUO S.</p>

<ol>
  <li>
    <p>Scribis Robustum, splendidum equitem Romanum, cum Atilio Scauro amico meo Ocriculum usque commune iter peregisse, deinde nusquam comparuisse; petis ut Scaurus veniat nos-que, si potest, in aliqua inquisitionis vestigia inducat.</p>
  </li>
  <li>
    <p>Veniet; vereor ne frustra. Suspicor enim tale nescio quid Robusto accidisse quale aliquando Metilio Crispo municipi meo.</p>
  </li>
  <li>
    <p>Huic ego ordinem impetraveram atque etiam proficiscenti quadraginta milia nummum ad instruendum se ornandum-que donaveram, nec postea aut epistulas eius aut aliquem de exitu nuntium accepi.</p>
  </li>
  <li>
    <p>Interceptusne sit a suis an cum suis dubium: certe non ipse, non quisquam ex servis eius apparuit, ut ne Robusti quidem.</p>
  </li>
  <li>
    <p>Experiamur tamen, accersamus Scaurum; demus hoc tuis, demus optimi adulescentis honestissimis precibus, qui pietate mira mira etiam sagacitate patrem quaerit. Di faveant ut sic inveniat ipsum, quemadmodum iam cum quo fuisset invenit! Vale.</p>
  </li>
</ol>

<hr />

<table>
  <tbody>
    <tr>
      <td>previous: <a href="../6.24/">6.24</a></td>
      <td>next: <a href="../6.26/">6.26</a></td>
    </tr>
  </tbody>
</table>
:ET