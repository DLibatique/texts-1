I"<<p>greeting. C. PLINIUS ROMATIO FIRMO SUO S.</p>

<ol>
  <li>
    <p>Municeps tu meus et condiscipulus et ab ineunte aetate contubernalis, pater tuus et matri et avunculo meo, mihi etiam quantum aetatis diversitas passa est, familiaris: magnae et graves causae, cur suscipere augere dignitatem tuam debeam.</p>
  </li>
  <li>
    <p>Esse autem tibi centum milium censum, satis indicat quod apud nos decurio es. Igitur ut te non decurione solum verum etiam equite Romano perfruamur, offero tibi ad implendas equestres facultates trecenta milia nummum.</p>
  </li>
  <li>
    <p>Te memorem huius muneris amicitiae nostrae diuturnitas spondet: ego ne illud quidem admoneo, quod admonere deberem, nisi scirem sponte facturum, ut dignitate a me data quam modestissime ut a me data utare.</p>
  </li>
  <li>
    <p>Nam sollicitius custodiendus est honor, in quo etiam beneficium amici tuendum est. Vale.</p>
  </li>
</ol>

<hr />

<table>
  <tbody>
    <tr>
      <td>previous: <a href="../1.18/">1.18</a></td>
      <td>next: <a href="../1.20/">1.20</a></td>
    </tr>
  </tbody>
</table>
:ET