I"r<p>title. LAOMEDON.</p>

<ol>
  <li>
    <p>Neptunus et Apollo dicuntur Troiam muro cinxisse; his rex Laomedon uouit quod regno suo pecoris eo anno natum esset immolaturum. id uotum auaritia fefellit. alii dicunt parum eum promisisse.</p>
  </li>
  <li>
    <p>ob eam rem Neptunus cetum misit qui Troiam uexaret; ob quam causam rex ad Apollinem misit consultum. Apollo iratus ita respondit, si Troianorum uirgines ceto religatae fuissent finem pestilentiae futuram.</p>
  </li>
  <li>
    <p>cum complures consumptae essent et Hesionae sors exisset et petris religata esset, Hercules et Telamon cum Colchos Argonautae irent eodem uenerunt et cetum interfecerunt, Hesionen-que patri pactis legibus reddunt, ut cum inde rediissent se+cum in patriam eam abducerent, et equos qui super aquas et aristas ambulabant.</p>
  </li>
  <li>
    <p>quod et ipsum Laomedon fraudauit neque Hesionen reddere uoluit; itaque Hercules ad eos nauibus comparatis ut Troiam expugnaret uenit et Laomedontem necauit et Podarci filio eius infanti regnum dedit, qui postea Priamus est appellatus ἀπὸ τοῦ πρίασθαι.</p>
  </li>
  <li>
    <p>Hesionen recuperatam Telamoni concessit in coniugium, ex qua natus est Teucer.</p>
  </li>
</ol>

<hr />

<table>
  <tbody>
    <tr>
      <td>previous: <a href="../88a/">88a</a></td>
      <td>next: <a href="../90a/">90a</a></td>
    </tr>
  </tbody>
</table>
:ET