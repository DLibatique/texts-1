I"o<p>greeting. C. PLINIUS TRAIANO IMPERATORI</p>

<ol>
  <li>
    <p>Ecdicus, domine, Amisenorum civitatis petebat apud me a Iulio Pisone denariorum circiter quadraginta milia donata ei publice ante viginti annos bule et ecclesia consentiente, utebatur-que mandatis tuis, quibus eius modi donationes vetantur.</p>
  </li>
  <li>
    <p>Piso contra plurima se in rem publicam contulisse ac prope totas facultates erogasse dicebat. Addebat etiam temporis spatium postulabat-que, ne id, quod pro multis et olim accepisset, cum eversione reliquae dignitatis reddere cogeretur. Quibus ex causis integram cognitionem differendam existimavi, ut te, domine, consulerem, quid se-quendum putares.</p>
  </li>
</ol>

<hr />

<table>
  <tbody>
    <tr>
      <td>previous: <a href="../10.109/">10.109</a></td>
      <td>next: <a href="../10.111/">10.111</a></td>
    </tr>
  </tbody>
</table>
:ET