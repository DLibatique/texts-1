I"ù<p>title. EQUUS TROIANUS.</p>

<ol>
  <li>
    <p>Achiui cum per decem annos Troiam capere non possent, Epeus monitu Mineruae equum mirae magnitudinis ligneum fecit, eo-que sunt collecti Menelaus Ulixes Diomedes Thessander Sthenelus Acamas Thoas Machaon Neoptolemus; et in equo scripserunt DANAI MINERUAE DONO DANT, castra-que transtulerunt Tenedo.</p>
  </li>
  <li>
    <p>id Troiani cum uiderunt arbitrati sunt hostes abisse; Priamus equum in arcem Mineruae duci imperauit, feriati-que magno opere ut essent edixit; id uates Cassandra cum uociferaretur, inesse hostes, fides ei habita non est.</p>
  </li>
  <li>
    <p>quem in arcem cum statuissent et ipsi noctu lusu atque uino lassi obdormissent, Achiui ex equo aperto a Sinone exierunt et portarum custodes occiderunt, socios-que signo dato receperunt et Troia sunt potiti.</p>
  </li>
</ol>

<hr />

<table>
  <tbody>
    <tr>
      <td>previous: <a href="../107a/">107a</a></td>
      <td>next: <a href="../109a/">109a</a></td>
    </tr>
  </tbody>
</table>
:ET