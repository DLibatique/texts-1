I"ü<p>title. TELEGONUS.</p>

<ol>
  <li>
    <p>Telegonus Ulixis et Circes filius missus a matre ut genitorem quaereret, tempestate in Ithacam est delatus, ibi-que fame coactus agros depopulari coepit; cum quo Ulixes et Telemachus ignari arma contulerunt.</p>
  </li>
  <li>
    <p>Ulixes a Telegono filio est interfectus, quod ei responsum fuerat ut a filio caueret mortem. quem postquam cognouit qui esset, iussu Mineruae cum Telemacho et Penelope in patriam redierunt, in insulam Aeaeam; ad Circen Ulixem mortuum deportauerunt ibi-que sepulturae tradiderunt.</p>
  </li>
  <li>
    <p>eiusdem Mineruae monitu Telegonus Penelopen, Telemachus Circen duxerunt uxores. Circe et Telemacho natus est Latinus, qui ex suo nomine Latinae linguae nomen imposuit; ex Penelope et Telegono natus est Italus, qui Italiam ex suo nomine denominauit.</p>
  </li>
</ol>

<hr />

<table>
  <tbody>
    <tr>
      <td>previous: <a href="../126a/">126a</a></td>
      <td>next: <a href="../128a/">128a</a></td>
    </tr>
  </tbody>
</table>
:ET