I"˜<p>greeting. C. PLINIUS MAMILIANO SUO S.</p>

<ol>
  <li>
    <p>Quereris de turba castrensium negotiorum et, tamquam summo otio perfruare, lusus et ineptias nostras legis amas flagitas, me-que ad similia condenda non mediocriter incitas.</p>
  </li>
  <li>
    <p>Incipio enim ex hoc genere studiorum non solum oblectationem verum etiam gloriam petere, post iudicium tuum viri eruditissimi gravissimi ac super ista verissimi.</p>
  </li>
  <li>
    <p>Nunc me rerum actus modice sed tamen distringit; quo finito aliquid earundem Camenarum in istum benignissimum sinum mittam. Tu passerculis et columbulis nostris inter aquilas vestras dabis pennas, si tamen et tibi placebunt; si tantum sibi, continendos cavea nidove curabis. Vale.</p>
  </li>
</ol>

<hr />

<table>
  <tbody>
    <tr>
      <td>previous: <a href="../9.24/">9.24</a></td>
      <td>next: <a href="../9.26/">9.26</a></td>
    </tr>
  </tbody>
</table>
:ET