I"Å<p>greeting. C. PLINIUS TRAIANO IMPERATORI</p>

<ol>
  <li>
    <p>Requirenti mihi Byzantiorum rei publicae impendia, quae maxima fecit, indicatum est, domine, legatum ad te salutandum annis omnibus cum psephismate mitti, ei-que dari nummorum duodena milia.</p>
  </li>
  <li>
    <p>Memor ergo propositi tui legatum quidem retinendum, psephisma autem mittendum putavi, ut simul et sumptus levaretur et impleretur publicum officium.</p>
  </li>
  <li>
    <p>Eidem civitati imputata sunt terna milia, quae viatici nomine annua dabantur legato eunti ad eum qui Moesiae praeest publice salutandum. Haec ego in posterum circumcidenda existimavi.</p>
  </li>
  <li>
    <p>Te, domine, rogo ut quid sentias rescribendo aut consilium meum confirmare aut errorem emendare digneris.</p>
  </li>
</ol>

<hr />

<table>
  <tbody>
    <tr>
      <td>previous: <a href="../10.42/">10.42</a></td>
      <td>next: <a href="../10.44/">10.44</a></td>
    </tr>
  </tbody>
</table>
:ET