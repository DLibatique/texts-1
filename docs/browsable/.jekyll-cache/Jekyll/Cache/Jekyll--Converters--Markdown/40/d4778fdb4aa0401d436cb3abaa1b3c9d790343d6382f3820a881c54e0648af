I"Â<p>greeting. C. PLINIUS MAXIMO SUO S.</p>

<ol>
  <li>
    <p>Et gaudium mihi et solacium in litteris, nihil-que tam laetum quod his laetius, tam triste quod non per has minus triste. Itaque et infirmitate uxoris et meorum periculo, quorundam vero etiam morte turbatus, ad unicum doloris levamentum studia confugi, quae praestant ut adversa magis intellegam sed patientius feram.</p>
  </li>
  <li>
    <p>Est autem mihi moris, quod sum daturus in manus hominum, ante amicorum iudicio examinare, in primis tuo. Proinde si quando, nunc intende libro quem cum hac epistula accipies, quia vereor ne ipse ut tristis parum intenderim. Imperare enim dolori ut scriberem potui; ut vacuo animo laeto-que, non potui. Porro ut ex studiis gaudium sic studia hilaritate proveniunt. Vale.</p>
  </li>
</ol>

<hr />

<table>
  <tbody>
    <tr>
      <td>previous: <a href="../8.18/">8.18</a></td>
      <td>next: <a href="../8.20/">8.20</a></td>
    </tr>
  </tbody>
</table>
:ET