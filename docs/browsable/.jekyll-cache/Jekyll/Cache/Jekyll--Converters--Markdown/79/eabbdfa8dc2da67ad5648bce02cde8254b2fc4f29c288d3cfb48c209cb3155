I"|<p>title. OTOS ET EPHIALTES.</p>

<ol>
  <li>
    <p>Otos et Ephialtes Aloei et Iphimedes Neptuni . . . . filiae filii mira magnitudine dicuntur fuisse; hi singuli singulis mensibus nouem digitis crescebant. itaque cum essent annorum nouem in caelum ascendere sunt conati.</p>
  </li>
  <li>
    <p>qui aditum sibi ita faciebant; montem enim Ossam super Pelion posuerunt (unde etiam Pelion Ossa mons appellatur), alios-que montes construebant; qui ab Apolline nacti sunt interfecti.</p>
  </li>
  <li>
    <p>alii autem auctores dicunt Neptuni et Iphimedes filios fuisse atrotos; hi cum Dianam comprimere uoluissent, quae cum non posset uiribus eorum obsistere, Apollo inter eos ceruam misit, quam illi furore incensi dum uolunt iaculis interficere, alius alium interfecerunt.</p>
  </li>
  <li>
    <p>qui ad inferos dicuntur hanc poenam pati; ad columnam auersi alter ab altero serpentibus sunt deligati; est styx inter, columnam sedens ad quam sunt deligati.</p>
  </li>
</ol>

<hr />

<table>
  <tbody>
    <tr>
      <td>previous: <a href="../27pr/">27pr</a></td>
      <td>next: <a href="../29pr/">29pr</a></td>
    </tr>
  </tbody>
</table>
:ET