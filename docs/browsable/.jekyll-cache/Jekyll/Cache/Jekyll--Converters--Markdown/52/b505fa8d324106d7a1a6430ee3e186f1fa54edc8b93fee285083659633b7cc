I"ê<p>greeting. C. PLINIUS TERENTIO SCAURO SUO S.</p>

<ol>
  <li>
    <p>Recitaturus oratiunculam quam publicare cogito, advocavi aliquos ut vererer, paucos ut verum audirem. Nam mihi duplex ratio recitandi, una ut sollicitudine intendar, altera ut admonear, si quid forte me ut meum fallit.</p>
  </li>
  <li>
    <p>Tuli quod petebam: inveni qui mihi copiam consilii sui facerent, ipse praeterea quaedam emendanda adnotavi. Emendavi librum, quem misi tibi.</p>
  </li>
  <li>
    <p>Materiam ex titulo cognosces, cetera liber explicabit, quem iam nunc oportet ita consuescere, ut sine praefatione intellegatur.</p>
  </li>
  <li>
    <p>Tu velim quid de universo, quid de partibus sentias, scribas mihi. Ero enim vel cautior in continendo vel constantior in edendo, si huc vel illuc auctoritas tua accesserit. Vale.</p>
  </li>
</ol>

<hr />

<table>
  <tbody>
    <tr>
      <td>previous: <a href="../5.11/">5.11</a></td>
      <td>next: <a href="../5.13/">5.13</a></td>
    </tr>
  </tbody>
</table>
:ET