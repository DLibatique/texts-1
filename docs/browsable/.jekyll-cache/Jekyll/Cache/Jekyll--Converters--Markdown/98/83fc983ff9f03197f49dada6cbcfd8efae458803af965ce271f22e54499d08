I"²<p>greeting. C. PLINIUS ROMANO SUO S.</p>

<ol>
  <li>
    <p>Post longum tempus epistulas tuas, sed tres pariter recepi, omnes elegantissimas amantissimas, et quales a te venire praesertim desideratas oportebat. Quarum una iniungis mihi iucundissimum ministerium, ut ad Plotinam sanctissimam feminam litterae tuae perferantur: perferentur.</p>
  </li>
  <li>
    <p>Eadem commendas Popilium Artemisium: statim praestiti quod petebat. Indicas etiam modicas te vindemias collegisse: communis haec mihi tecum, quamquam in diversissima parte terrarum, querela est.</p>
  </li>
  <li>
    <p>Altera epistula nuntias multa te nunc dictare nunc scribere, quibus nos tibi repraesentes. Gratias ago; agerem magis si me illa ipsa, quae scribis aut dictas, legere voluisses. Et erat aequum ut te mea ita me tua scripta cognoscere, etiamsi ad alium quam ad me pertinerent.</p>
  </li>
  <li>
    <p>Polliceris in fine, cum certius de vitae nostrae ordinatione aliquid audieris, futurum te fugitivum rei familiaris statim-que ad nos evolaturum, qui iam tibi compedes nectimus, quas perfringere nullo modo possis.</p>
  </li>
  <li>
    <p>Tertia epistula continebat esse tibi redditam orationem pro Clario eam-que visam uberiorem, quam dicente me audiente te fuerit. Est uberior; multa enim postea inserui. Adicis alias te litteras curiosius scriptas misisse; an acceperim quaeris. Non accepi et accipere gestio. Proinde prima quaque occasione mitte appositis quidem usuris, quas ego â€” num parcius possum? â€” centesimas computabo. Vale.</p>
  </li>
</ol>

<hr />

<table>
  <tbody>
    <tr>
      <td>previous: <a href="../9.27/">9.27</a></td>
      <td>next: <a href="../9.29/">9.29</a></td>
    </tr>
  </tbody>
</table>
:ET