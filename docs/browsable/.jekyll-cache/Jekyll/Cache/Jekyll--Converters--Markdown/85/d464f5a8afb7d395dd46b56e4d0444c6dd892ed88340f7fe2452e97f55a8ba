I"<p>greeting. C. PLINIUS SUETONIO TRANQUILLO SUO S.</p>

<ol>
  <li>
    <p>Libera tandem hendecasyllaborum meorum fidem, qui scripta tua communibus amicis spoponderunt. Appellantur cotidie, efflagitantur, ac iam periculum est ne cogantur ad exhibendum formulam accipere.</p>
  </li>
  <li>
    <p>Sum et ipse in edendo haesitator, tu tamen meam quoque cunctationem tarditatem-que vicisti. Proinde aut rumpe iam moras aut cave ne eosdem istos libellos, quos tibi hendecasyllabi nostri blanditiis elicere non possunt, convicio scazontes extorqueant.</p>
  </li>
  <li>
    <p>Perfectum opus absolutum-que est, nec iam splendescit lima sed atteritur. Patere me videre titulum tuum, patere audire describi legi venire volumina Tranquilli mei. Aequum est nos in amore tam mutuo eandem percipere ex te voluptatem, qua tu perfrueris ex nobis. Vale.</p>
  </li>
</ol>

<hr />

<table>
  <tbody>
    <tr>
      <td>previous: <a href="../5.9/">5.9</a></td>
      <td>next: <a href="../5.11/">5.11</a></td>
    </tr>
  </tbody>
</table>
:ET