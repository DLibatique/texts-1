I"y<p>title. EUROPA.</p>

<ol>
  <li>
    <p>Europa Argiopes et Agenoris filia Sidonia. hanc Iuppiter in taurum conuersus a Sidone Cretam transportauit et ex ea procreauit Minoem Sarpedonem Rhadamanthum.</p>
  </li>
  <li>
    <p>huius pater Agenor suos filios misit ut sororem reducerent aut ipsi in suum conspectum non redirent.</p>
  </li>
  <li>
    <p>Phoenix in Africam est profectus, ibi-que remansit; inde Afri Poeni sunt appellati. Cilix suo nomine Ciliciae nomen indidit.</p>
  </li>
  <li>
    <p>Cadmus cum erraret, Delphos deuenit; ibi responsum accepit ut a pastoribus bouem emeret qui lunae signum in latere haberet, eum-que ante se ageret; ubi decubuisset, ibi fatum esse eum oppidum condere et ibi regnare.</p>
  </li>
  <li>
    <p>Cadmus sorte audita cum imperata perfecisset et aquam quaereret, ad fontem Castalium uenit, quem draco Martis filius custodiebat. qui cum socios Cadmi interfecisset a Cadmo lapide est interfectus, dentes-que eius Minerua monstrante sparsit et arauit, unde Spartoe sunt enati.</p>
  </li>
  <li>
    <p>qui inter se pugnarunt. ex quibus quinque superfuerunt, id est Chthonius Udaeus Hyperenor Pelorus et Echion. ex boue autem quem secutus fuerat Boeotia est appellata.</p>
  </li>
</ol>

<hr />

<table>
  <tbody>
    <tr>
      <td>previous: <a href="../177a/">177a</a></td>
      <td>next: <a href="../179a/">179a</a></td>
    </tr>
  </tbody>
</table>
:ET