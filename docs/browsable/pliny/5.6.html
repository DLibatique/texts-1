<!DOCTYPE html>
<html lang="en">

  <head>
  <meta charset="utf-8">
  <meta http-equiv="X-UA-Compatible" content="IE=edge">
  <meta name="viewport" content="width=device-width, initial-scale=1">

  
  
  
  <title>Pliny, Espitulae, letter 5.6</title>
  <meta name="description" content="">
  

  <link rel="stylesheet" href="/assets/main.css">
  <link rel="canonical" href="/pliny/5.6.html">
  
  
  <link rel="alternate" type="application/rss+xml" title="" href="/feed.xml">

  

  
  <meta property="og:title" content="Pliny, Espitulae, letter 5.6">
  <meta property="og:site_name" content="">
  <meta property="og:url" content="/pliny/5.6.html">
  <meta property="og:description" content="">
  
  
  <meta name="twitter:card" content="summary">
  
  <meta name="twitter:title" content="Pliny, Espitulae, letter 5.6">
  <meta name="twitter:description" content="">
  
  

  <link rel="dns-prefetch" href="https://fonts.gstatic.com">
<link rel="preconnect" href="https://fonts.gstatic.com" crossorigin>
<link href="https://fonts.googleapis.com/css?family=Bitter:400,400i,700&display=swap" rel="stylesheet">

  

</head>


  <body>

    <header class="site-header">

  <div class="wrapper">

    <a class="site-title" href="/"></a>

    <nav class="site-nav">
      
    </nav>

  </div>

</header>


    <main class="page-content" aria-label="Content">
      <div class="wrapper">
        <article class="post">

  <header class="post-header">
    <h1 class="post-title">Pliny, Espitulae, letter 5.6</h1>
  </header>

  <div class="post-content">
    <p>greeting. C. PLINIUS DOMITIO APOLLINARI SUO S.</p>

<ol>
  <li>
    <p>Amavi curam et sollicitudinem tuam, quod cum audisses me aestate Tuscos meos petiturum, ne facerem suasisti, dum putas insalubres.</p>
  </li>
  <li>
    <p>Est sane gravis et pestilens ora Tuscorum, quae per litus extenditur; sed hi procul a mari recesserunt, quin etiam Appennino saluberrimo montium subiacent.</p>
  </li>
  <li>
    <p>Atque adeo ut omnem pro me metum ponas, accipe temperiem caeli regionis situm villae amoenitatem, quae et tibi auditu et mihi relatu iucunda erunt.</p>
  </li>
  <li>
    <p>Caelum est hieme frigidum et gelidum; myrtos oleas quae-que alia assiduo tepore laetantur, aspernatur ac respuit; laurum tamen patitur atque etiam nitidissimam profert, interdum sed non saepius quam sub urbe nostra necat.</p>
  </li>
  <li>
    <p>Aestatis mira clementia: semper aer spiritu aliquo movetur, frequentius tamen auras quam ventos habet.</p>
  </li>
  <li>
    <p>Hinc senes multi: videas avos proavos-que iam iuvenum, audias fabulas veteres sermones-que maiorum, cumque veneris illo putes alio te saeculo natum.</p>
  </li>
  <li>
    <p>Regionis forma pulcherrima. Imaginare amphitheatrum aliquod immensum, et quale sola rerum natura possit effingere. Lata et diffusa planities montibus cingitur, montes summa sui parte procera nemora et antiqua habent.</p>
  </li>
  <li>
    <p>Frequens ibi et varia venatio. Inde caeduae silvae cum ipso monte descendunt. Has inter pingues terreni-que colles — neque enim facile usquam saxum etiam si quaeratur occurrit — planissimis campis fertilitate non cedunt, opimam-que messem serius tantum, sed non minus percoquunt.</p>
  </li>
  <li>
    <p>Sub his per latus omne vineae porriguntur, unam-que faciem longe late-que contexunt; quarum a fine imo-que quasi margine arbusta nascuntur.</p>
  </li>
  <li>
    <p>Prata inde campi-que, campi quos non nisi, ingentes boves et fortissima aratra perfringunt: tantis glaebis tenacissimum solum cum primum prosecatur assurgit, ut nono demum sulco perdometur.</p>
  </li>
  <li>
    <p>Prata florida et gemmea trifolium alias-que herbas teneras semper et molles et quasi novas alunt. Cuncta enim perennibus rivis nutriuntur; sed ubi aquae plurimum, palus nulla, quia devexa terra, quidquid liquoris accepit nec absorbuit, effundit in Tiberim.</p>
  </li>
  <li>
    <p>Medios ille agros secat navium patiens omnes-que fruges devehit in urbem, hieme dumtaxat et vere; aestate summittitur immensi-que fluminis nomen arenti alveo deserit, autumno resumit.</p>
  </li>
  <li>
    <p>Magnam capies voluptatem, si hunc regionis situm ex monte prospexeris. Neque enim terras tibi sed formam aliquam ad eximiam pulchritudinem pictam videberis cernere: ea varietate, ea descriptione, quocumque inciderint oculi, reficientur.</p>
  </li>
  <li>
    <p>Villa in colle imo sita prospicit quasi ex summo: ita leviter et sensim clivo fallente consurgit, ut cum ascendere te non putes, sentias ascendisse. A tergo Appenninum, sed longius habet; accipit ab hoc auras quamlibet sereno et placido die, non tamen acres et immodicas, sed spatio ipso lassas et infractas.</p>
  </li>
  <li>
    <p>Magna sui parte meridiem spectat aestivum-que solem ab hora sexta, hibernum aliquanto maturius quasi invitat, in porticum latam et pro modo longam. Multa in hae membra, atrium etiam ex more veterum.</p>
  </li>
  <li>
    <p>Ante porticum xystus in plurimas species distinctus concisus-que buxo; demissus inde pronus-que pulvinus, cui bestiarum effigies invicem adversas buxus inscripsit; acanthus in plano, mollis et paene dixerim liquidus.</p>
  </li>
  <li>
    <p>Ambit hunc ambulatio pressis varie-que tonsis viridibus inclusa; ab his gestatio in modum circi, quae buxum multiformem humiles-que et retentas manu arbusculas circumit. Omnia maceria muniuntur: hanc gradata buxus operit et subtrahit.</p>
  </li>
  <li>
    <p>Pratum inde non minus natura quam superiora illa arte visendum; campi deinde porro multa-que alia prata et arbusta.</p>
  </li>
  <li>
    <p>A capite porticus triclinium excurrit; valvis xystum desinentem et protinus pratum multum-que ruris videt, fenestris hac latus xysti et quod prosilit villae, hac adiacentis hippodromi nemus comas-que prospectat.</p>
  </li>
  <li>
    <p>Contra mediam fere porticum diaeta paulum recedit, cingit areolam, quae quattuor platanis inumbratur. Inter has marmoreo labro aqua exundat circumiectas-que platanos et subiecta platanis leni aspergine fovet.</p>
  </li>
  <li>
    <p>Est in hac diaeta dormitorium cubiculum quod diem clamorem sonum excludit, iuncta-que ei cotidiana amicorum-que cenatio: areolam illam, porticus alam eadem-que omnia quae porticus adspicit.</p>
  </li>
  <li>
    <p>Est et aliud cubiculum a proxima platano viride et umbrosum, marmore excultum podio tenus, nec cedit gratiae marmoris ramos insidentes-que ramis aves imitata pictura.</p>
  </li>
  <li>
    <p>Fonticulus in hoc, in fonte crater; circa sipunculi plures miscent iucundissimum murmur. In cornu porticus amplissimum cubiculum triclinio occurrit; aliis fenestris xystum, aliis despicit pratum, sed ante piscinam, quae fenestris servit ac subiacet, strepitu visu-que iucunda;</p>
  </li>
  <li>
    <p>nam ex edito desiliens aqua suscepta marmore albescit. Idem cubiculum hieme tepidissimum, quia plurimo sole perfunditur.</p>
  </li>
  <li>
    <p>Cohaeret hypocauston et, si dies nubilus, immisso vapore solis vicem supplet. Inde apodyterium balinei laxum et hilare excipit cella frigidaria, in qua baptisterium amplum atque opacum. Si natare latius aut tepidius velis, in area piscina est, in proximo puteus, ex quo possis rursus astringi, si paeniteat teporis.</p>
  </li>
  <li>
    <p>Frigidariae cellae conectitur media, cui sol benignissime praesto est; caldariae magis, prominet enim. In hac tres descensiones, duae in sole, tertia a sole longius, a luce non longius.</p>
  </li>
  <li>
    <p>Apodyterio superpositum est sphaeristerium, quod plura genera exercitationis plures-que circulos capit. Non procul a balineo scalae, quae in cryptoporticum ferunt prius ad diaetas tres. Harum alia arcolae illi, in qua platani quattuor, alia prato, alia vineis imminet diversas-que caeli partes ut prospectus habet.</p>
  </li>
  <li>
    <p>In summa cryptoporticu cubiculum ex ipsa cryptoporticu excisum, quod hippodromum vineas montes intuetur. Iungitur cubiculum obvium soli, maxime hiberno. Hinc oritur diaeta, quae villae hippodromum adnectit. Haec facies, hic usus a fronte.</p>
  </li>
  <li>
    <p>A latere aestiva cryptoporticus in edito posita, quae non adspicere vineas sed tangere videtur. In media triclinium saluberrimum afflatum ex Appenninis vallibus recipit; post latissimis fenestris vineas, valvis aeque vineas sed per cryptoporticum quasi admittit.</p>
  </li>
  <li>
    <p>A latere triclinii quod fenestris caret, scalae convivio utilia secretiore ambitu suggerunt. In fine cubiculum, cui non minus iucundum prospectum cryptoporticus ipsa quam vineae praebent. Subest cryptoporticus subterraneae similis; aestate incluso frigore riget contenta-que acre suo nec desiderat auras nec admittit.</p>
  </li>
  <li>
    <p>Post utramque cryptoporticum, unde triclinium desinit, incipit porticus ante medium diem hiberna, inclinato die aestiva. Hac adeuntur diaetae duae, quarum in altera cubicula quattuor, altera tria ut circumit sol aut sole utuntur aut umbra.</p>
  </li>
  <li>
    <p>Hanc dispositionem amoenitatem-que tectorum longe longe-que praecedit hippodromus. Medius patescit statim-que intrantium oculis totus offertur, platanis circumitur; illae hedera vestiuntur ut-que summae suis ita imae alienis frondibus virent. Hedera truncum et ramos pererrat vicinas-que platanos transitu suo copulat. Has buxus interiacet; exteriores buxos circumvenit laurus, umbrae-que platanorum suam confert.</p>
  </li>
  <li>
    <p>Rectus hic hippodromi limes in extrema parte hemicyclio frangitur mutat-que faciem: cupressis ambitur et tegitur, densiore umbra opacior nigrior-que; interioribus circulis — sunt enim plures — purissimum diem recipit.</p>
  </li>
  <li>
    <p>Inde etiam rosas effert, umbrarum-que frigus non ingrato sole distinguit. Finito vario illo multiplici-que curvamine recto limiti redditur nec huic uni, nam viae plures intercedentibus buxis dividuntur.</p>
  </li>
  <li>
    <p>Alibi pratulum, alibi ipsa buxus intervenit in formas mille descripta, litteras interdum, quae modo nomen domini dicunt modo artificis: alternis metulae surgunt, alternis inserta sunt poma, et in opere urbanissimo subita velut illati ruris imitatio. Medium spatium brevioribus utrimque platanis adornatur.</p>
  </li>
  <li>
    <p>Post has acanthus hinc inde lubricus et flexuosus, deinde plures figurae plura-que nomina. In capite stibadium candido marmore vite protegitur; vitem quattuor columellae Carystiae subeunt. Ex stibadio aqua velut expressa cubantium pondere sipunculis effluit, cavato lapide suscipitur, gracili marmore continetur atque ita occulte temperatur, ut impleat nec redundet.</p>
  </li>
  <li>
    <p>Gustatorium gravior-que cena margini imponitur, levior naucularum et avium figuris innatans circumit. Contra fons egerit aquam et recipit; nam expulsa in altum in se cadit iunctis-que hiatibus et absorbetur et tollitur. E regione stibadii adversum cubiculum tantum stibadio reddit ornatus, quantum accipit ab illo.</p>
  </li>
  <li>
    <p>Marmore splendet, valvis in viridia prominet et exit, alia viridia superioribus inferioribus-que fenestris suspicit despicit-que. Mox zothecula refugit quasi in cubiculum idem atque aliud. Lectus hic et undi-que fenestrae, et tamen lumen obscurum umbra premente.</p>
  </li>
  <li>
    <p>Nam laetissima vitis per omne tectum in culmen nititur et ascendit. Non secus ibi quam in nemore iaceas, imbrem tantum tamquam in nemore non sentias.</p>
  </li>
  <li>
    <p>Hic quoque fons nascitur simul-que subducitur. Sunt locis pluribus disposita sedilia e marmore, quae ambulatione fessos ut cubiculum ipsum iuvant. Fonticuli sedilibus adiacent; per totum hippodromum inducti strepunt rivi, et qua manus duxit sequuntur: his nunc illa viridia, nunc haec, interdum simul omnia lavantur.</p>
  </li>
  <li>
    <p>Vitassem iam dudum ne viderer argutior, nisi proposuissem omnes angulos tecum epistula circumire. Neque enim verebar ne laboriosum esset legenti tibi, quod visenti non fuisset, praesertim cum interquiescere, si liberet, deposita-que epistula quasi residere saepius posses. Praeterea indulsi amori meo; amo enim, quae maxima ex parte ipse incohavi aut incohata percolui.</p>
  </li>
  <li>
    <p>In summa — cur enim non aperiam tibi vel iudicium meum vel errorem? — primum ego officium scriptoris existimo, titulum suum legat atque identidem interroget se quid coeperit scribere, sciat-que si materiae immoratur non esse longum, longissimum si aliquid accersit atque attrahit.</p>
  </li>
  <li>
    <p>Vides quot versibus Homerus, quot Vergilius arma hic Aeneae Achillis ille describat; brevis tamen uterque est quia facit quod instituit. Vides ut Aratus minutissima etiam sidera consectetur et colligat; modum tamen servat. Non enim excursus hic eius, sed opus ipsum est.</p>
  </li>
  <li>
    <p>Similiter nos ut ‘parva magnis’, cum totam villam oculis tuis subicere conamur, si nihil inductum et quasi devium loquimur, non epistula quae describit sed villa quae describitur magna est.</p>
  </li>
</ol>

<p>Verum. illuc unde coepi, ne secundum legem meam iure reprendar, si longior fuero in hoc in quod excessi.</p>

<ol>
  <li>
    <p>Habes causas cur ego Tuscos meos Tusculanis Tiburtinis Praenestinis-que praeponam. Nam super illa quae rettuli, altius ibi otium et pinguius eo-que securius: nulla necessitas togae, nemo accersitor ex proximo, placida omnia et quiescentia, quod ipsum salubritati regionis ut purius caelum, ut aer liquidior accedit.</p>
  </li>
  <li>
    <p>Ibi animo, ibi corpore maxime valeo. Nam studiis animum, venatu corpus exerceo. Mei quoque nusquam salubrius degunt; usque adhuc certe neminem ex iis quos eduxeram mecum, — venia sit dicto — ibi amisi. Di modo in posterum hoc mihi gaudium, hanc gloriam loco servent! Vale.</p>
  </li>
</ol>

<hr />

<table>
  <tbody>
    <tr>
      <td>previous: <a href="../5.5/">5.5</a></td>
      <td>next: <a href="../5.7/">5.7</a></td>
    </tr>
  </tbody>
</table>

  </div>

  

</article>

      </div>
    </main>

    <footer class="site-footer">

  <div class="wrapper">

    <p>
      

&copy;  - Powered by <a href="https://jekyllrb.com">Jekyll</a> &amp; <a href="https://github.com/yous/whiteglass">whiteglass</a> - Subscribe via <a href="/feed.xml">RSS</a>

    </p>

  </div>

</footer>


  </body>

</html>
