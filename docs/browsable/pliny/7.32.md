---
layout: page
title: Pliny, Espitulae, letter 7.32
---

greeting. C. PLINIUS FABATO PROSOCERO SUO S.



1. Delector iucundum tibi fuisse Tironis mei adventum; quod vero scribis oblata occasione proconsulis plurimos manumissos, unice laetor. Cupio enim patriam nostram omnibus quidem rebus augeri, maxime tamen civium numero: id enim oppidis firmissimum ornamentum.



2. Illud etiam me non ut ambitiosum sed tamen iuvat, quod adicis te me-que et gratiarum actione et laude celebratos. Est enim, ut Xenophon ait,ἥδιστον ἄκουσμα ἔπαινος, utique si te mereri putes. Vale.



---

| --- | --- |
| previous: [7.31](../7.31/) | next: [7.33](../7.33/) |