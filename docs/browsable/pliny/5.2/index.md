# Pliny, Epistulae, letter 5.2

greeting. C. PLINIUS CALPURNIO FLACCO SUO S.



1. Accepi pulcherrimos turdos, cum quibus parem calculum ponere nec urbis copiis ex Laurentino nec maris tam turbidis tempestatibus possum.



2. Recipies ergo epistulas steriles et simpliciter ingratas, ac ne illam quidem sollertiam Diomedis in permutando munere imitantes. Sed, quae facilitas tua, hoc magis dabis veniam, quod se non mereri fatentur. Vale.



---

| --- | --- |
| previous: [5.1](../5.1/) | next: [5.3](../5.3/) |