<!DOCTYPE html>
<html lang="en">

  <head>
  <meta charset="utf-8">
  <meta http-equiv="X-UA-Compatible" content="IE=edge">
  <meta name="viewport" content="width=device-width, initial-scale=1">

  
  
  
  <title>Pliny, Espitulae, letter 7.4</title>
  <meta name="description" content="">
  

  <link rel="stylesheet" href="/assets/main.css">
  <link rel="canonical" href="/pliny/7.4.html">
  
  
  <link rel="alternate" type="application/rss+xml" title="" href="/feed.xml">

  

  
  <meta property="og:title" content="Pliny, Espitulae, letter 7.4">
  <meta property="og:site_name" content="">
  <meta property="og:url" content="/pliny/7.4.html">
  <meta property="og:description" content="">
  
  
  <meta name="twitter:card" content="summary">
  
  <meta name="twitter:title" content="Pliny, Espitulae, letter 7.4">
  <meta name="twitter:description" content="">
  
  

  <link rel="dns-prefetch" href="https://fonts.gstatic.com">
<link rel="preconnect" href="https://fonts.gstatic.com" crossorigin>
<link href="https://fonts.googleapis.com/css?family=Bitter:400,400i,700&display=swap" rel="stylesheet">

  

</head>


  <body>

    <header class="site-header">

  <div class="wrapper">

    <a class="site-title" href="/"></a>

    <nav class="site-nav">
      
    </nav>

  </div>

</header>


    <main class="page-content" aria-label="Content">
      <div class="wrapper">
        <article class="post">

  <header class="post-header">
    <h1 class="post-title">Pliny, Espitulae, letter 7.4</h1>
  </header>

  <div class="post-content">
    <p>greeting. C. PLINIUS PONTIO SUO S.</p>

<ol>
  <li>
    <p>Ais legisse te hendecasyllabos meos; requiris etiam quemadmodum coeperim scribere, homo ut tibi videor severus, ut ipse fateor non ineptus.</p>
  </li>
  <li>
    <p>Numquam a poetice — altius enim repetam — alienus fui; quin etiam quattuordecim natus annos Graecam tragoediam scripsi. ‘Qualem?’ inquis. Nescio; tragoedia vocabatur.</p>
  </li>
  <li>
    <p>Mox, cum e militia rediens in Icaria insula ventis detinerer, Latinos elegos in illud ipsum mare ipsam-que insulam feci. Expertus sum me aliquando et heroo, hendecasyllabis nunc primum, quorum hic natalis haec causa est. Legebantur in Laurentino mihi libri Asini Galli de comparatione patris et Ciceronis. Incidit epigramma Ciceronis in Tironem suum.</p>
  </li>
  <li>
    <p>Dein cum meridie — erat enim aestas — dormiturus me recepissem, nec obreperet somnus, coepi reputare maximos oratores hoc studii genus et in oblectationibus habuisse et in laude posuisse.</p>
  </li>
  <li>
    <p>Intendi animum contra-que opinionem meam post longam desuetudinem perquam exiguo temporis momento id ipsum, quod me ad scribendum sollicitaverat, his versibus exaravi:</p>
  </li>
  <li>
    <table>
      <tbody>
        <tr>
          <td>Cum libros Galli legerem, quibus ille parenti</td>
          <td>ausus de Cicerone dare est palmam-que decusque,</td>
          <td>lascivum inveni lusum Ciceronis et illo</td>
          <td>spectandum ingenio, quo seria condidit et quo</td>
          <td>humanis salibus multo vario-que lepore</td>
          <td>magnorum ostendit mentes gaudere virorum.</td>
          <td>Nam queritur quod fraude mala frustratus amantem</td>
          <td>paucula cenato sibi debita savia Tiro</td>
          <td>tempore nocturno subtraxerit.</td>
        </tr>
      </tbody>
    </table>
  </li>
  <li>
    <table>
      <tbody>
        <tr>
          <td>His ego lectis</td>
          <td>‘cur post haec’ inquam ‘nostros celamus amores</td>
          <td>nullumque in medium timidi damus atque fatemur</td>
          <td>Tironis-que dolos, Tironis nosse fugaces</td>
          <td>blanditias et furta novas addentia flammas?’</td>
        </tr>
      </tbody>
    </table>
  </li>
  <li>
    <p>Transii ad elegos; hos quoque non minus celeriter explicui, addidi alios facilitate corruptus. Deinde in urbem reversus sodalibus legi; probaverunt.</p>
  </li>
  <li>
    <p>Inde plura metra si quid otii, ac maxime in itinere temptavi. Postremo placuit exemplo multorum unum separatim hendecasyllaborum volumen absolvere, nec paenitet.</p>
  </li>
  <li>
    <p>Legitur describitur cantatur etiam, et a Graecis quoque, quos Latine huius libelli amor docuit, nunc cithara nunc lyra personatur.</p>
  </li>
  <li>Sed quid ego tam gloriose? Quamquam poetis furere concessum est. Et tamen non de meo sed de aliorum iudicio loquor; qui sive iudicant sive errant, me delectat. Unum precor, ut posteri quoque aut errent similiter aut iudicent. Vale.</li>
</ol>

<hr />

<table>
  <tbody>
    <tr>
      <td>previous: <a href="../7.3/">7.3</a></td>
      <td>next: <a href="../7.5/">7.5</a></td>
    </tr>
  </tbody>
</table>

  </div>

  

</article>

      </div>
    </main>

    <footer class="site-footer">

  <div class="wrapper">

    <p>
      

&copy;  - Powered by <a href="https://jekyllrb.com">Jekyll</a> &amp; <a href="https://github.com/yous/whiteglass">whiteglass</a> - Subscribe via <a href="/feed.xml">RSS</a>

    </p>

  </div>

</footer>


  </body>

</html>
