title. AGRIUS.



1. Agrius Parthaonis filius ut uidit Oeneum fratrem orbum liberis factum, egentem regno expulit atque ipse regnum possedit.



2. interim Diomedes Tydei filius et Deipyles Ilio deuicto ut audiuit auum suum regno pulsum, peruenit in Aetoliam cum Sthenelo Capanei filio et armis contendit cum Lycopeo Agrii filio, quo interfecto Agrium egentem e regno expulit atque Oeneo auo suo regnum restituit.



3. post-que Agrius regno expulsus ipse se interfecit.



---

| --- | --- |
| previous: [174a](../174a/) | next: [176a](../176a/) |