# Hyginus, Fabulae, section 50pr

title. ADMETUS.



1. Alcestim Peliae filiam cum complures in coniugium peterent et Pelias cum multos eorum repudiaret, simultatem his constituit, ei se daturum qui feras bestias ad currum iunxisset: is quam uellet aueheret.



2. itaque Admetus ab Apolline petiit ut se adiuuaret. Apollo cum ab eo esset liberaliter tractatus cum in seruitium fuit ei traditus, aprum et leonem ei iunctos tradidit, quibus ille Alcestim in coniugium auexit.



---

| --- | --- |
| previous: [49pr](../49pr/) | next: [51pr](../51pr/) |