# Hyginus, Fabulae, section 144a

title. PROMETHEUS.



1. Homines antea ab immortalibus ignem petebant, neque in perpetuum seruare sciebant; quod postea Prometheus in ferula detulit in terras, hominibus-que monstrauit quomodo cinere obrutum seruarent.



2. ob hanc rem Mercurius Iouis iussu deligauit eum in monte Caucaso ad saxum clauis ferreis, et aquilam apposuit quae cor eius exesset; quantum die ederat, tantum nocte crescebat. hanc aquilam post ⅩⅩⅩ annos Hercules interfecit, eum-que liberauit.



---

| --- | --- |
| previous: [143a](../143a/) | next: [145a](../145a/) |