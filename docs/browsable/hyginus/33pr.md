---
layout: page
title: Hyginus, Fabulae, section 33pr
---

title. CENTAURI.



1. Hercules cum in hospitium ad Dexamenum regem uenisset, eius-que filiam Deianiram deuirginasset, fidem-que dedisset se eam uxorem ducturum, post discessum eius Eurytion Ixionis et Nubis filius centaurus petit Deianiram uxorem. cuius pater uim timens pollicitus est se daturum.



2. die constituto uenit cum fratribus ad nuptias: Hercules interuenit et centaurum interfecit, suam speratam abduxit.



3. item aliis in nuptiis, Pirithous Hippodamiam Adrasti filiam cum uxorem duceret, uino pleni centauri conati sunt rapere uxores Lapithis; eos centauri multos interfecerunt, ab ipsis interierunt.



---

| --- | --- |
| previous: [32pr](../32pr/) | next: [34pr](../34pr/) |