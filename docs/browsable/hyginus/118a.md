title. PROTEUS.



1. In Aegypto Proteus senex marinus diuinus dicitur fuisse, qui in omnis se figuras conuertere solitus erat; quem Menelaus Idotheae filiae eius monitu catena alligauit ut sibi diceret quando domum repetitionem haberet.



2. quem Proteus edocuit iram deorum esse quod Troia esset deuicta, ideo-que id fieri debere quod ἑκατόμβη Graece dicitur, cum centum armenta occiduntur. itaque Menelaus ἑκατόμβην fecit. tunc demum post octauum annum quam ab Ilio decesserat cum Helena in patriam redit.



---

| --- | --- |
| previous: [117a](../117a/) | next: [119a](../119a/) |