---
layout: page
title: Hyginus, Fabulae, section 131a
---

title. NYSUS.



1. Liber cum in Indiam exercitum duceret, Nyso nutricio suo dum ipse inde rediret regni Thebani potestatem tradidit; sed posteaquam inde reuersus est Liber, Nysus regno cedere noluit.



2. Liber cum nutricio contendere noluit, passus-que est eum regnum obtinere dum occasio sibi regni recuperandi daretur. itaque post annum tertium cum eo redit in gratiam, simulat-que in regno se sacra facere uelle quae trieterica dicuntur, quoniam post tertium annum faciebat, milites-que muliebri ornatu pro Bacchis introduxit, et Nysum cepit, regnum-que suum recuperauit.



---

| --- | --- |
| previous: [130a](../130a/) | next: [132a](../132a/) |