# Hyginus, Fabulae, section 53pr

title. ASTERIE.



1. Iouis cum Asterien Titanis filiam amaret, illa eum contempsit; a quo in auem ὄρτυγα commutata est, quam nos coturnicem dicimus, eam-que in mare abiecit, et ex ea insula est enata quae Ortygia est appellata.



2. haec mobilis fuit; quo postea Latona ab Aquilone uento delata est iussu Iouis, tum cum eam Python perse-queretur, ibi-que oleam tenens Latona peperit Apollinem et Dianam; quae insula postea Delos est appellata.



---

| --- | --- |
| previous: [52pr](../52pr/) | next: [54pr](../54pr/) |