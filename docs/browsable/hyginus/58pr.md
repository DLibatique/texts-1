---
layout: page
title: Hyginus, Fabulae, section 58pr
---

title. SMYRNA.



1. Smyrna Cinyrae Assyriorum regis et Cenchreidis filia, cuius mater Cenchreis superbius locuta quod filiae suae formam Veneri anteposuerat. Venus matris poenas exsequens Smyrnae infandum amorem obiecit, adeo ut patrem suum amaret.



2. quae ne suspendio se necaret nutrix interuenit et patre nesciente per nutricem cum eo concubuit, ex quo concepit, id-que ne palam fieret, pudore stimulata in siluis se abdidit.



3. cui Venus postea miserta est et in speciem arboris eam commutauit unde myrrha fluit, ex qua natus est Adonis, qui matris poenas a Venere est insecutus.



---

| --- | --- |
| previous: [57pr](../57pr/) | next: [59pr](../59pr/) |