I".<p>greeting. C. PLINIUS POMPONIO BASSO SUO S.</p>

<ol>
  <li>
    <p>Magnam cepi voluptatem, cum ex communibus amicis cognovi te, ut sapientia tua dignum est, et disponere otium et ferre, habitare amoenissime, et nunc terra nunc mari corpus agitare, multum disputare, multum audire multum lectitare, cumque plurimum scias, cotidie tamen aliquid addiscere.</p>
  </li>
  <li>
    <p>Ita senescere oportet virum, qui magistratus amplissimos gesserit, exercitus rexerit, totum-que se rei publicae quam diu decebat obtulerit.</p>
  </li>
  <li>
    <p>Nam et prima vitae tempora et media patriae, extrema nobis impertire debemus, ut ipsae leges monent, quae maiorem annis otio reddunt.</p>
  </li>
  <li>
    <p>Quando mihi licebit, quando per aetatem honestum erit imitari istud pulcherrimae quietis exemplum? quando secessus mei non desidiae nomen sed tranquillitatis accipient? Vale.</p>
  </li>
</ol>

<hr />

<table>
  <tbody>
    <tr>
      <td>previous: <a href="../4.22/">4.22</a></td>
      <td>next: <a href="../4.24/">4.24</a></td>
    </tr>
  </tbody>
</table>
:ET