I"±<p>greeting. C. PLINIUS CALPURNIAE SUAE S.</p>

<ol>
  <li>
    <p>Numquam sum magis de occupationibus meis questus, quae me non sunt passae aut proficiscentem te valetudinis causa in Campaniam prosequi aut profectam e vestigio subsequi.</p>
  </li>
  <li>
    <p>Nunc enim praecipue simul esse cupiebam, ut oculis meis crederem quid viribus quid corpusculo apparares, ecquid denique secessus voluptates regionis-que abundantiam inoffensa transmitteres.</p>
  </li>
  <li>
    <p>Equidem etiam fortem te non sine cura desiderarem; est enim suspensum et anxium de eo quem ardentissime diligas interdum nihil scire.</p>
  </li>
  <li>
    <p>Nunc vero me cum absentiae tum infirmitatis tuae ratio incerta et varia sollicitudine exterret. Vereor omnia, imaginor omnia, quae-que natura metuentium est, ea maxime mihi quae maxime abominor fingo.</p>
  </li>
  <li>
    <p>Quo impensius rogo, ut timori meo cottidie singulis vel etiam binis epistulis consulas. Ero enim securior dum lego, statim-que timebo cum legero. Vale.</p>
  </li>
</ol>

<hr />

<table>
  <tbody>
    <tr>
      <td>previous: <a href="../6.3/">6.3</a></td>
      <td>next: <a href="../6.5/">6.5</a></td>
    </tr>
  </tbody>
</table>
:ET