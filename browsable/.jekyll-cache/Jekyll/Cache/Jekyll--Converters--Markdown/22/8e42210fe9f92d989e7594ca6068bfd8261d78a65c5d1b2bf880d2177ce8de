I"ø<p>greeting. C. PLINIUS MUSTIO SUO S.</p>

<ol>
  <li>
    <p>Haruspicum monitu reficienda est mihi aedes Cereris in praediis in melius et in maius, vetus sane et angusta, cum sit alioqui stato die frequentissima.</p>
  </li>
  <li>
    <p>Nam Idibus Septembribus magnus e regione tota coit populus, multae res aguntur, multa vota suscipiuntur, multa redduntur; sed nullum in proximo suffugium aut imbris aut solis.</p>
  </li>
  <li>
    <p>Videor ergo munifice simul religiose-que facturus, si aedem quam pulcherrimam exstruero, addidero porticus aedi, illam ad usum deae has ad hominum.</p>
  </li>
  <li>
    <p>Velim ergo emas quattuor marmoreas columnas, cuius tibi videbitur generis, emas marmora quibus solum, quibus parietes excolantur. Erit etiam faciendum ipsius deae signum, quia antiquum illud e ligno quibusdam sui partibus vetustate truncatum est.</p>
  </li>
  <li>
    <p>Quantum ad porticus, nihil interim occurrit, quod videatur istinc esse repetendum, nisi tamen ut formam secundum rationem loci scribas. Neque enim possunt circumdari templa: nam solum templi hinc flumine et abruptissimis ripis, hinc via cingitur.</p>
  </li>
  <li>
    <p>Est ultra viam latissimum pratum, in quo satis apte contra templum ipsum porticus explicabuntur; nisi quid tu melius invenies, qui soles locorum difficultates arte superare. Vale.</p>
  </li>
</ol>

<hr />

<table>
  <tbody>
    <tr>
      <td>previous: <a href="../9.38/">9.38</a></td>
      <td>next: <a href="../9.40/">9.40</a></td>
    </tr>
  </tbody>
</table>
:ET