I"°<p>greeting. C. PLINIUS GEMINO SUO S.</p>

<ol>
  <li>
    <p>Grave vulnus Macrinus noster accepit: amisit uxorem singularis exempli, etiam si olim fuisset. Vixit cum hac triginta novem annis sine iurgio sine offensa. Quam illa reverentiam marito suo praestitit, cum ipsa summam mereretur! quot quantas-que virtutes, ex diversis aetatibus sumptas, collegit et miscuit!</p>
  </li>
  <li>
    <p>Habet quidem Macrinus grande solacium, quod tantum bonum tam diu tenuit, sed hinc magis exacerbatur quod amisit; nam fruendis voluptatibus crescit carendi dolor.</p>
  </li>
  <li>
    <p>Ero ergo suspensus pro homine amicissimo, dum admittere avocamenta et cicatricem pati possit, quam nihil aeque ac necessitas ipsa et dies longa et satietas doloris inducit. Vale.</p>
  </li>
</ol>

<hr />

<table>
  <tbody>
    <tr>
      <td>previous: <a href="../8.4/">8.4</a></td>
      <td>next: <a href="../8.6/">8.6</a></td>
    </tr>
  </tbody>
</table>
:ET