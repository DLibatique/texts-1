I"š<p>greeting. C. PLINIUS MACRINO SUO S.</p>

<ol>
  <li>
    <p>Rara et notabilis res Vareno contigit, sit licet adhuc dubia. Bithyni accusationem eius ut temere incohatam omisisse narrantur. â€˜Narranturâ€™ dico? Adest provinciae legatus, attulit decretum concilii ad Caesarem, attulit ad multos principes viros, attulit etiam ad nos Vareni advocatos.</p>
  </li>
  <li>
    <p>Perstat tamen idem ille Magnus; quin etiam Nigrinum optimum virum pertinacissime exercet. Per hunc a consulibus postulabat, ut Varenus exhibere rationes cogeretur.</p>
  </li>
  <li>
    <p>Assistebam Vareno iam tantum ut amicus et tacere decreveram. Nihil enim tam contrarium quam si advocatus a senatu datus defenderem ut reum, cui opus esset ne reus videretur.</p>
  </li>
  <li>
    <p>Cum tamen finita postulatione Nigrini consules ad me oculos rettulissent, â€˜Scietisâ€™ inquam â€˜constare nobis silentii nostri rationem, cum veros legatos provinciae audieritis.â€™ Contra Nigrinus: â€˜Ad quem missi sunt?â€™ Ego: â€˜Ad me quoque: habeo decretum provinciae.â€™</p>
  </li>
  <li>
    <p>Rursus ille: â€˜Potest tibi liquere.â€™ Ad hoc ego: â€˜Si tibi ex diverso liquet, potest et mihi quod est melius liquere.â€™</p>
  </li>
  <li>
    <p>Tum legatus Polyaenus causas abolitae accusationis exposuit, postulavit-que ne cognitioni Caesaris praeiudicium fieret. Respondit Magnus iterum-que Polyaenus. Ipse raro et breviter interlocutus multum me intra silentium tenui.</p>
  </li>
  <li>
    <p>Accepi enim non minus interdum oratorium esse tacere quam dicere.</p>
  </li>
</ol>

<p>Atque. adeo repeto me quibusdam capitis reis vel magis silentio quam oratione accuratissima profuisse.</p>

<ol>
  <li>
    <p>Mater amisso filio â€” quid enim prohibet, quamquam alia ratio scribendae epistulae fuerit, de studiis disputare? â€” libertos eius eosdem-que coheredes suos falsi et veneficii reos detulerat ad principem, iudicem-que impetraverat Iulium Servianum.</p>
  </li>
  <li>
    <p>Defenderam reos ingenti quidem coetu; erat enim causa notissima, praeterea utrimque ingenia clarissima. Finem cognitioni quaestio imposuit, quae secundum reos dedit.</p>
  </li>
  <li>
    <p>Postea mater adiit principem, affirmavit se novas probationes invenisse. Praeceptum est Suburano, ut vacaret finitam causam retractanti, si quid novi afferret.</p>
  </li>
  <li>
    <p>Aderat matri Iulius Africanus, nepos illius oratoris, quo audito Passienus Crispus dixit: â€˜Bene mehercule, bene; sed quo tam bene?â€™ Huius nepos, iuvenis ingeniosus sed non parum callidus, cum multa dixisset assignatum-que tempus implesset, â€˜Rogoâ€™ inquit, â€˜Suburane, permittas mihi unum verbum adicere.â€™</p>
  </li>
  <li>
    <p>Tum ego, cum omnes me ut diu responsurum intuerentur, â€˜Respondissemâ€™ inquam â€˜si unum illud verbum Africanus adiecisset, in quo non dubito omnia nova fuisse.â€™</p>
  </li>
  <li>
    <p>Non facile me repeto tantum assensum agendo consecutum, quantum tunc non agendo.</p>
  </li>
</ol>

<p>Similiter. nunc et probatum et exceptum est, quod pro Vareno hactenus tacui.</p>

<ol>
  <li>Consules, ut Polyaenus postulabat, omnia integra principi servaverunt; cuius cognitionem suspensus exspecto. Nam dies ille nobis pro Vareno aut securitatem et otium dabit aut intermissum laborem renovata sollicitudine iniunget. Vale.</li>
</ol>

<hr />

<table>
  <tbody>
    <tr>
      <td>previous: <a href="../7.5/">7.5</a></td>
      <td>next: <a href="../7.7/">7.7</a></td>
    </tr>
  </tbody>
</table>
:ET