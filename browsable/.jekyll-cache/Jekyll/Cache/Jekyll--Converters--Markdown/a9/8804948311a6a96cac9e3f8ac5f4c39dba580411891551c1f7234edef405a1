I"b<p>greeting. C. PLINIUS ROMANO SUO S.</p>

<ol>
  <li>
    <p>Mirificae rei non interfuisti; ne ego quidem, sed me recens fabula excepit. Passennus Paulus, splendidus eques Romanus et in primis eruditus, scribit elegos. Gentilicium hoc illi: est enim municeps Properti atque etiam inter maiores suos Propertium numerat.</p>
  </li>
  <li>
    <p>Is cum recitaret, ita coepit dicere: ‘Prisce, iubes…’. Ad hoc Iavolenus Priscus — aderat enim ut Paulo amicissimus -: ‘Ego vero non iubeo.’ Cogita qui risus hominum, qui ioci.</p>
  </li>
  <li>
    <p>Est omnino Priscus dubiae sanitatis, interest tamen officiis, adhibetur consiliis atque etiam ius civile publice respondet: quo magis quod tunc fecit et ridiculum et notabile fuit.</p>
  </li>
  <li>
    <p>Interim Paulo aliena deliratio aliquantum frigoris attulit. Tam sollicite recitaturis providendum est, non solum ut sint ipsi sani verum etiam ut sanos adhibeant. Vale.</p>
  </li>
</ol>

<hr />

<table>
  <tbody>
    <tr>
      <td>previous: <a href="../6.14/">6.14</a></td>
      <td>next: <a href="../6.16/">6.16</a></td>
    </tr>
  </tbody>
</table>
:ET