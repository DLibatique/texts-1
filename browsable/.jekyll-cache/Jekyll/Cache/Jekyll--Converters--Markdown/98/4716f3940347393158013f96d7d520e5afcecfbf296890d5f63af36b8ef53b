I"N<p>greeting. C. PLINIUS POMPEIO FALCONI SUO S.</p>

<ol>
  <li>
    <p>Tertius dies est quod audivi recitantem Sentium Augurinum cum summa mea voluptate, immo etiam admiratione. Poematia appellat. Multa tenuiter multa sublimiter, multa venuste multa tenere, multa dulciter multa cum bile.</p>
  </li>
  <li>
    <p>Aliquot annis puto nihil generis eiusdem absolutius scriptum, nisi forte me fallit aut amor eius aut quod ipsum me laudibus vexit.</p>
  </li>
  <li>
    <p>Nam lemma sibi sumpsit, quod ego interdum versibus ludo. Atque adeo iudicii mei te iudicem faciam, si mihi ex hoc ipso lemmate secundus versus occurrerit; nam ceteros teneo et iam explicui.</p>
  </li>
  <li>
    <table>
      <tbody>
        <tr>
          <td>Canto carmina versibus minutis,</td>
          <td>his olim quibus et meus Catullus</td>
          <td>et Calvus veteres-que. Sed quid ad me?</td>
          <td>Unus Plinius est mihi priores:</td>
          <td>mavult versiculos foro relicto</td>
          <td>et quaerit quod amet, putat-que amari.</td>
          <td>Ille o Plinius, ille quot Catones!</td>
          <td>I nunc, quisquis amas, amare noli.</td>
        </tr>
      </tbody>
    </table>
  </li>
  <li>
    <p>Vides quam acuta omnia quam apta quam expressa. Ad hunc gustum totum librum repromitto, quem tibi ut primum publicaverit exhibebo. Interim ama iuvenem et temporibus nostris gratulare pro ingenio tali, quod ille moribus adornat. Vivit cum Spurinna, vivit cum Antonino, quorum alteri affinis, utrique contubernalis est.</p>
  </li>
  <li>
    <table>
      <tbody>
        <tr>
          <td>Possis ex hoc facere coniecturam, quam sit emendatus adulescens, qui a gravissimis senibus sic amatur. Est enim illud verissimum:</td>
          <td>“γινώσκων ὅτι</td>
          <td>τοιοῦτὸς ἐστιν, οἷσπερ ἥδεται συνών.”</td>
          <td>Vale.</td>
        </tr>
      </tbody>
    </table>
  </li>
</ol>

<hr />

<table>
  <tbody>
    <tr>
      <td>previous: <a href="../4.26/">4.26</a></td>
      <td>next: <a href="../4.28/">4.28</a></td>
    </tr>
  </tbody>
</table>
:ET