I"—<p>greeting. C. PLINIUS FUSCO SUO S.</p>

<ol>
  <li>
    <p>Scribis pergratas tibi fuisse litteras meas, quibus cognovisti quemadmodum in Tuscis otium aestatis exigerem; requiris quid ex hoc in Laurentino hieme permutem.</p>
  </li>
  <li>
    <p>Nihil, nisi quod meridianus somnus eximitur multum-que de nocte vel ante vel post diem sumitur, et, si agendi necessitas instat, quae frequens hieme, non iam comoedo vel lyristae post cenam locus, sed illa, quae dictavi, identidem retractantur, ac simul memoriae frequenti emendatione proficitur.</p>
  </li>
  <li>
    <p>Habes aestate hieme consuetudinem; addas huc licet ver et autumnum, quae inter hiemem aestatem-que media, ut nihil de die perdunt, de nocte parvolum acquirunt. Vale.</p>
  </li>
</ol>

<hr />

<table>
  <tbody>
    <tr>
      <td>previous: <a href="../9.39/">9.39</a></td>
      <td>next: <a href="../10/">10</a></td>
    </tr>
  </tbody>
</table>
:ET