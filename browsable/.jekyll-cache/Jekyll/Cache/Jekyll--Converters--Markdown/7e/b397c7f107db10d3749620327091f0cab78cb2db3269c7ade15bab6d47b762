I"ö<p>greeting. C. PLINIUS SILIO PROCULO SUO S.</p>

<ol>
  <li>
    <p>Petis ut libellos tuos in secessu legam examinem, an editione sint digni; adhibes preces, allegas exemplum: rogas enim, ut aliquid subsicivi temporis studiis meis subtraham, impertiam tuis, adicis M. Tullium mira benignitate poetarum ingenia fovisse.</p>
  </li>
  <li>
    <p>Sed ego nec rogandus sum nec hortandus; nam et poeticen ipsam religiosissime veneror et te valdissime diligo. Faciam ergo quod desideras tam diligenter quam libenter.</p>
  </li>
  <li>
    <p>Videor autem iam nunc posse rescribere esse opus pulchrum nec supprimendum, quantum aestimare licuit ex iis quae me praesente recitasti, si modo mihi non imposuit recitatio tua; legis enim suavissime et peritissime.</p>
  </li>
  <li>
    <p>Confido tamen me non sic auribus duci, ut omnes aculei iudicii mei illarum delenimentis refringantur: hebetentur fortasse et paulum retundantur, evelli quidem extorqueri-que non possunt.</p>
  </li>
  <li>
    <p>Igitur non temere iam nunc de universitate pronuntio, de partibus experiar legendo. Vale.</p>
  </li>
</ol>

<hr />

<table>
  <tbody>
    <tr>
      <td>previous: <a href="../3.14/">3.14</a></td>
      <td>next: <a href="../3.16/">3.16</a></td>
    </tr>
  </tbody>
</table>
:ET