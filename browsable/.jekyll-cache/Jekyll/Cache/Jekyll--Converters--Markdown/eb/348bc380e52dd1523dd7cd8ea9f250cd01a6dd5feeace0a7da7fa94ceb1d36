I";<p>greeting. C. PLINIUS MAXIMO SUO S.</p>

<ol>
  <li>
    <p>Nuper me cuiusdam amici languor admonuit, optimos esse nos dum infirmi sumus. Quem enim infirmum aut avaritia aut libido sollicitat?</p>
  </li>
  <li>
    <p>Non amoribus servit, non appetit honores, opes neglegit et quantulumcum-que, ut relicturus, satis habet. Tunc deos tunc hominem esse se meminit, invidet nemini neminem miratur neminem despicit, ac ne sermonibus quidem malignis aut attendit aut alitur: balinea imaginatur et fontes.</p>
  </li>
  <li>
    <p>Haec summa curarum, summa votorum mollem-que in posterum et pinguem, si contingat evadere, hoc est innoxiam beatam-que destinat vitam.</p>
  </li>
  <li>
    <p>Possum ergo quod plurimis verbis, plurimis etiam voluminibus philosophi docere conantur, ipse breviter tibi mihi-que praecipere, ut tales esse sani perseveremus, quales nos futuros profitemur infirmi. Vale.</p>
  </li>
</ol>

<hr />

<table>
  <tbody>
    <tr>
      <td>previous: <a href="../7.25/">7.25</a></td>
      <td>next: <a href="../7.27/">7.27</a></td>
    </tr>
  </tbody>
</table>
:ET