I"n<p>greeting. C. PLINIUS STATIO SABINO SUO S.</p>

<ol>
  <li>
    <p>Scribis mihi Sabinam, quae nos reliquit heredes, Modestum servum suum nusquam liberum esse iussisse, eidem tamen sic ascripsisse legatum: ‘Modesto quem liberum esse iussi’.</p>
  </li>
  <li>
    <p>Quaeris quid sentiam. Contuli cum peritis iuris. Convenit inter omnes nec libertatem deberi quia non sit data, nec legatum quia servo suo dederit. Sed mihi manifestus error videtur, ideo-que puto nobis quasi scripserit Sabina faciendum, quod ipsa scripsisse se credidit.</p>
  </li>
  <li>
    <p>Confido accessurum te sententiae meae, cum religiosissime soleas custodire defunctorum voluntatem, quam bonis heredibus intellexisse pro iure est. Neque enim minus apud nos honestas quam apud alios necessitas valet.</p>
  </li>
  <li>
    <p>Moretur ergo in libertate sinentibus nobis, fruatur legato quasi omnia diligentissime caverit. Cavit enim, quae heredes bene elegit. Vale.</p>
  </li>
</ol>

<hr />

<table>
  <tbody>
    <tr>
      <td>previous: <a href="../4.9/">4.9</a></td>
      <td>next: <a href="../4.11/">4.11</a></td>
    </tr>
  </tbody>
</table>
:ET