I"í<p>greeting. C. PLINIUS CATILIO SEVERO SUO S.</p>

<ol>
  <li>
    <p>Veniam ad cenam, sed iam nunc paciscor, sit expedita sit parca, Socraticis tantum sermonibus abundet, in his quoque teneat modum.</p>
  </li>
  <li>
    <p>Erunt officia antelucana, in quae incidere impune ne Catoni quidem licuit, quem tamen C. Caesar ita reprehendit ut laudet.</p>
  </li>
  <li>
    <p>Describit enim eos, quibus obvius fuerit, cum caput ebrii retexissent, erubuisse; deinde adicit: â€˜Putares non ab illis Catonem, sed illos a Catone deprehensos.â€™ Potuitne plus auctoritatis tribui Catoni, quam si ebrius quoque tam venerabilis erat?</p>
  </li>
  <li>
    <p>Nostrae tamen cenae, ut apparatus et impendii, sic temporis modus constet. Neque enim ii sumus quos vituperare ne inimici quidem possint, nisi ut simul laudent. Vale.</p>
  </li>
</ol>

<hr />

<table>
  <tbody>
    <tr>
      <td>previous: <a href="../3.11/">3.11</a></td>
      <td>next: <a href="../3.13/">3.13</a></td>
    </tr>
  </tbody>
</table>
:ET