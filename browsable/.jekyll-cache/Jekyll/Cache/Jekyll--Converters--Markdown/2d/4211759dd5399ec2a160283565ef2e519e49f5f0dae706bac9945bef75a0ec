I"}<p>greeting. C. PLINIUS SATURNINO SUO S.</p>

<ol>
  <li>
    <p>Requiris quid agam. Quae nosti: distringor officio, amicis deservio, studeo interdum, quod non interdum sed solum semper-que facere, non audeo dicere rectius, certe beatius erat.</p>
  </li>
  <li>
    <p>Te omnia alia quam quae velis agere moleste ferrem, nisi ea quae agis essent honestissima. Nam et rei publicae suae negotia curare et disceptare inter amicos laude dignissimum est.</p>
  </li>
  <li>
    <p>Prisci nostri contubernium iucundum tibi futurum sciebam. Noveram simplicitatem eius, noveram comitatem; eundem esse — quod minus noram — gratissimum experior, cum tam iucunde officiorum nostrorum meminisse eum scribas. Vale.</p>
  </li>
</ol>

<hr />

<table>
  <tbody>
    <tr>
      <td>previous: <a href="../7.14/">7.14</a></td>
      <td>next: <a href="../7.16/">7.16</a></td>
    </tr>
  </tbody>
</table>
:ET