I"<p>greeting. C. PLINIUS IULIO NASONI SUO S.</p>

<ol>
  <li>
    <p>Tusci grandine excussi, in regione Transpadana summa abundantia, sed par vilitas nuntiatur: solum mihi Laurentinum meum in reditu.</p>
  </li>
  <li>
    <p>Nihil quidem ibi possideo praeter tectum et hortum statim-que harenas, solum tamen mihi in reditu. Ibi enim plurimum scribo, nec agrum quem non habeo sed ipsum me studiis excolo; ac iam possum tibi ut aliis in locis horreum plenum, sic ibi scrinium ostendere.</p>
  </li>
  <li>
    <p>Igitur tu quoque, si certa et fructuosa praedia concupiscis, aliquid in hoc litore para. Vale.</p>
  </li>
</ol>

<hr />

<table>
  <tbody>
    <tr>
      <td>previous: <a href="../4.5/">4.5</a></td>
      <td>next: <a href="../4.7/">4.7</a></td>
    </tr>
  </tbody>
</table>
:ET