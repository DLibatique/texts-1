I"5<p>greeting. C. PLINIUS CANINIO SUO S.</p>

<ol>
  <li>
    <p>Sum ex iis qui mirer antiquos, non tamen — ut quidam — temporum nostrorum ingenia despicio. Neque enim quasi lassa et effeta natura nihil iam laudabile parit.</p>
  </li>
  <li>
    <p>Atque adeo nuper audivi Vergilium Romanum paucis legentem comoediam ad exemplar veteris comoediae scriptam, tam bene ut esse quando-que possit exemplar.</p>
  </li>
  <li>
    <p>Nescio an noris hominem, quamquam nosse debes; est enim probitate morum, ingenii elegantia, operum varietate monstrabilis.</p>
  </li>
  <li>
    <p>Scripsit mimiambos tenuiter argute venuste, atque in hoc genere eloquentissime; nullum est enim genus quod absolutum non possit eloquentissimum dici. Scripsit comoedias Menandrum alios-que aetatis eiusdem aemulatus; licet has inter Plautinas Terentianasque numeres.</p>
  </li>
  <li>
    <p>Nunc primum se in vetere comoedia, sed non tamquam inciperet ostendit. Non illi vis, non granditas, non subtilitas, non amaritudo, non dulcedo, non lepos defuit: ornavit virtutes, insectatus est vitia; fictis nominibus decenter, veris usus est apte.</p>
  </li>
  <li>
    <p>Circa me tantum benignitate nimia modum excessit, nisi quod tamen poetis mentiri licet.</p>
  </li>
  <li>
    <p>In summa extorquebo ei librum legendum-que, immo ediscendum mittam tibi; neque enim dubito futurum, ut non deponas si semel sumpseris. Vale.</p>
  </li>
</ol>

<hr />

<table>
  <tbody>
    <tr>
      <td>previous: <a href="../6.20/">6.20</a></td>
      <td>next: <a href="../6.22/">6.22</a></td>
    </tr>
  </tbody>
</table>
:ET