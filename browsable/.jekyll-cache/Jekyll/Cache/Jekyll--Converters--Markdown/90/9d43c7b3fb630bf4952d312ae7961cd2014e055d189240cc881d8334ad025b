I"<p>greeting. C. PLINIUS SEVERO SUO S.</p>

<ol>
  <li>
    <p>Magna me sollicitudine affecit Passenni Pauli valetudo, et quidem plurimis iustissimis-que de causis. Vir est optimus honestissimus, nostri amantissimus; praeterea in litteris veteres aemulatur exprimit reddit, Propertium in primis, a quo genus ducit, vera suboles eo-que simillima illi in quo ille praecipuus.</p>
  </li>
  <li>
    <p>Si elegos eius in manus sumpseris, leges opus tersum molle iucundum, et plane in Properti domo scriptum. Nuper ad lyrica deflexit, in quibus ita Horatium ut in illis illum alterum effingit: putes si quid in studiis cognatio valet, et huius propinquum. Magna varietas magna mobilitas: amat ut qui verissime, dolet ut qui impatientissime, laudat ut qui benignissime, ludit ut qui facetissime, omnia denique tamquam singula absolvit.</p>
  </li>
  <li>
    <p>Pro hoc ego amico, pro hoc ingenio non minus aeger animo quam corpore ille, tandem illum tandem me recepi. Gratulare mihi, gratulare etiam litteris ipsis, quae ex periculo eius tantum discrimen adierunt, quantum ex salute gloriae conse-quentur. Vale.</p>
  </li>
</ol>

<hr />

<table>
  <tbody>
    <tr>
      <td>previous: <a href="../9.21/">9.21</a></td>
      <td>next: <a href="../9.23/">9.23</a></td>
    </tr>
  </tbody>
</table>
:ET