I"ü<p>greeting. C. PLINIUS NEPOTI SUO S.</p>

<ol>
  <li>
    <p>Scis tu accessisse pretium agris, praecipue suburbanis? Causa subitae caritatis res multis agitata sermonibus. Proximis comitiis honestissimas voces senatus expressit: â€˜Candidati ne conviventur, ne mittant munera, ne pecunias deponant.â€™</p>
  </li>
  <li>
    <p>Ex quibus duo priora tam aperte quam immodice fiebant; hoc tertium, quamquam occultaretur, pro comperto habebatur.</p>
  </li>
  <li>
    <p>Homullus deinde noster vigilanter usus hoc consensu senatus sententiae loco postulavit, ut consules desiderium universorum notum principi facerent, peterent-que sicut aliis vitiis huic quoque providentia sua occurreret.</p>
  </li>
  <li>
    <p>Occurrit; nam sumptus candidatorum, foedos illos et infames, ambitus lege restrinxit; eosdem patrimonii tertiam partem conferre iussit in ea quae solo continerentur, deforme arbitratus â€” et erat â€” honorem petituros urbem Italiamque non pro patria sed pro hospitio aut stabulo quasi peregrinantes habere.</p>
  </li>
  <li>
    <p>Concursant ergo candidati; certatim quidquid venale audiunt emptitant, quoque sint plura venalia efficiunt.</p>
  </li>
  <li>
    <p>Proinde si paenitet te Italicorum praediorum, hoc vendendi tempus tam hercule quam in provinciis comparandi, dum idem candidati illic vendunt ut hic emant. Vale.</p>
  </li>
</ol>

<hr />

<table>
  <tbody>
    <tr>
      <td>previous: <a href="../6.18/">6.18</a></td>
      <td>next: <a href="../6.20/">6.20</a></td>
    </tr>
  </tbody>
</table>
:ET