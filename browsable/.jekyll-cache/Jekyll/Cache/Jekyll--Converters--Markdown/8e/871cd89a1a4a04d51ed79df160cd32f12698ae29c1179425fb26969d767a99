I"k<p>greeting. C. PLINIUS SPARSO SUO S.</p>

<ol>
  <li>
    <p>Librum quem novissime tibi misi, ex omnibus meis vel maxime placere significas. Est eadem opinio cuiusdam eruditissimi.</p>
  </li>
  <li>
    <p>Quo magis adducor ut neutrum falli putem, quia non est credibile utrumque falli, et quia tamen blandior mihi. Volo enim proxima quae-que absolutissima videri, et ideo iam nunc contra istum librum faveo orationi, quam nuper in publicum dedi communicaturus tecum, ut primum diligentem tabellarium invenero.</p>
  </li>
  <li>
    <p>Erexi exspectationem tuam, quam vereor ne destituat oratio in manus sumpta. Interim tamen tamquam placituram — et fortasse placebit — exspecta. Vale.</p>
  </li>
</ol>

<hr />

<table>
  <tbody>
    <tr>
      <td>previous: <a href="../8.2/">8.2</a></td>
      <td>next: <a href="../8.4/">8.4</a></td>
    </tr>
  </tbody>
</table>
:ET