I"{<p>greeting. C. PLINIUS FABATO PROSOCERO SUO S.</p>

<ol>
  <li>
    <p>Debemus mehercule natales tuos perinde ac nostros celebrare, cum laetitia nostrorum ex tuis pendeat, cuius diligentia et cura hic hilares istic securi sumus.</p>
  </li>
  <li>
    <p>Villa Camilliana, quam in Campania possides, est quidem vetustate vexata; et tamen, quae sunt pretiosiora, aut integra manent aut levissime laesa sunt.</p>
  </li>
  <li>
    <p>Attendimus ergo, ut quam saluberrime reficiantur. Ego videor habere multos amicos, sed huius generis, cuius et tu quaeris et res exigit, prope neminem.</p>
  </li>
  <li>
    <p>Sunt enim omnes togati et urbani; rusticorum autem praediorum administratio poscit durum aliquem et agrestem, cui nec labor ille gravis nec cura sordida nec tristis solitudo videatur.</p>
  </li>
  <li>
    <p>Tu de Rufo honestissime cogitas; fuit enim filio tuo familiaris. Quid tamen nobis ibi praestare possit ignoro, velle plurimum credo. Vale.</p>
  </li>
</ol>

<hr />

<table>
  <tbody>
    <tr>
      <td>previous: <a href="../6.29/">6.29</a></td>
      <td>next: <a href="../6.31/">6.31</a></td>
    </tr>
  </tbody>
</table>
:ET