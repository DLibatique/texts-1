I"¾<p>greeting. C. PLINIUS PATERNO SUO S.</p>

<ol>
  <li>
    <p>Confecerunt me infirmitates meorum, mortes etiam, et quidem iuvenum. Solacia duo nequaquam paria tanto dolori, solacia tamen: unum facilitas manumittendi â€” videor enim non omnino immaturos perdidisse, quos iam liberos perdidi -, alterum quod permitto servis quoque quasi testamenta facere, ea-que ut legitima custodio.</p>
  </li>
  <li>
    <p>Mandant rogant-que quod visum; pareo ut iussus. Dividunt donant relinquunt, dumtaxat intra domum; nam servis res publica quaedam et quasi civitas domus est.</p>
  </li>
  <li>
    <p>Sed quamquam his solaciis acquiescam, debilitor et frangor eadem illa humanitate, quae me ut hoc ipsum permitterem induxit. Non ideo tamen velim durior fieri. Nec ignoro alios eius modi casus nihil amplius vocare quam damnum, eo-que sibi magnos homines et sapientes videri. Qui an magni sapientes-que sint, nescio; homines non sunt.</p>
  </li>
  <li>
    <p>Hominis est enim affici dolore sentire, resistere tamen et solacia admittere, non solaciis non egere.</p>
  </li>
  <li>
    <p>Verum de his plura fortasse quam debui; sed pauciora quam volui. Est enim quaedam etiam dolendi voluptas, praesertim si in amici sinu defleas, apud quem lacrimis tuis vel laus sit parata vel venia. Vale.</p>
  </li>
</ol>

<hr />

<table>
  <tbody>
    <tr>
      <td>previous: <a href="../8.15/">8.15</a></td>
      <td>next: <a href="../8.17/">8.17</a></td>
    </tr>
  </tbody>
</table>
:ET