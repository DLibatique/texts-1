I"ô<p>greeting. C. PLINIUS <CALPURNIO> FABATO PROSOCERO SUO S.</CALPURNIO></p>

<ol>
  <li>
    <p>Cupis post longum tempus neptem tuam me-que una videre. Gratum est utrique nostrum quod cupis, mutuo mehercule.</p>
  </li>
  <li>
    <p>Nam invicem nos incredibili quodam desiderio vestri tenemur, quod non ultra differemus. Atque adeo iam sarcinulas alligamus, festinaturi quantum itineris ratio permiserit.</p>
  </li>
  <li>
    <p>Erit una sed brevis mora: deflectemus in Tuscos, non ut agros rem-que familiarem oculis subiciamus - id enim postponi potest -, sed ut fungamur necessario officio.</p>
  </li>
  <li>
    <p>Oppidum est praediis nostris vicinum - nomen Tiferni Tiberini -, quod me paene adhuc puerum patronum cooptavit, tanto maiore studio quanto minore iudicio. Adventus meos celebrat, profectionibus angitur, honoribus gaudet.</p>
  </li>
  <li>
    <p>In hoc ego, ut referrem gratiam - nam vinci in amore turpissimum est -, templum pecunia mea exstruxi, cuius dedicationem, cum sit paratum, differre longius irreligiosum est.</p>
  </li>
  <li>
    <p>Erimus ergo ibi dedicationis die, quem epulo celebrare constitui. Subsistemus fortasse et se-quenti, sed tanto magis viam ipsam corripiemus.</p>
  </li>
  <li>
    <p>Contingat modo te filiam-que tuam fortes invenire! nam continget hilares, si nos incolumes receperitis. Vale.</p>
  </li>
</ol>

<hr />

<table>
  <tbody>
    <tr>
      <td>previous: <a href="../4/">4</a></td>
      <td>next: <a href="../4.2/">4.2</a></td>
    </tr>
  </tbody>
</table>
:ET